{"title": "Titoli di Stato italiani: c\u2019\u00e8 una \u201cfuga\u201d degli investitori esteri?", "subtitle": "", "author": "pagellapolitica.it", "date": null, "vclaim_id": "vclaim-id-22455", "url": "https://pagellapolitica.it/dichiarazioni/8090/titoli-di-stato-italiani-ce-una-fuga-degli-investitori-esteri", "vclaim": "Luigi Marattin, deputato del Partito Democratico e membro della Commissione Bilancio della Camera dei Deputati, ha scritto via Twitter che, nei primi due mesi in cui l\u2019attuale governo \u00e8 stato in carica, gli investitori stranieri avrebbero ridotto di 72 miliardi i loro investimenti in obbligazioni italiani, e di questi 56 miliardi sarebbero minori investimenti in titoli di Stato.\n\nBasandosi su dati forniti dalla Banca Centrale Europea (BCE), il quotidiano londinese scriveva che nei mesi di maggio e giugno gli operatori stranieri hanno ridotto i loro investimenti in titoli italiani rispettivamente di 34 e 38 miliardi di euro. Il non fa specifico riferimento alla quantit\u00e0 di titoli di Stato venduti, ma solo all\u2019ammontare delle minori obbligazioni italiane acquistate in quei due mesi, che, scriveva il quotidiano economico, erano pari ai 72 miliardi menzionati dal deputato democratico.\n\nMarattin sbaglia a parlare dei \u201cprimi due mesi del governo del cambiamento\u201d, in quanto l\u2019esecutivo guidato da Conte \u00e8 nato ufficialmente il primo giugno. Maggio \u00e8 stato quasi interamente occupato dalle trattative tra Lega e M5S sul contratto di governo e sulla squadra dei ministri (con le polemiche sul caso Savona).\n\nSecondo i resoconti mensili di Banca d\u2019Italia sulla bilancia dei pagamenti e la posizione patrimoniale sull\u2019estero italiane, a maggio gli investitori stranieri avrebbero ridotto di 33,4 miliardi il totale delle obbligazioni (\u201cstrumenti di debito\u201d) da loro detenute. Le obbligazioni sono emesse dalle amministrazioni pubbliche, dalla banca centrale e dalle banche italiane; il loro acquisto prevede che non si acquisiscano diritti di controllo sull\u2019entit\u00e0 a cui si sta concedendo del denaro.\n\nParte di questo calo nelle obbligazioni detenute da stranieri, pari a circa 23,5 miliardi, sono titoli di Stato e, quindi, obbligazioni emesse dalle amministrazioni pubbliche. In numeri assoluti, tra aprile e maggio, i titoli di debito pubblico posseduti da stranieri sono passati da 722,143 miliardi a 698,615 miliardi. Il calo nello stock \u00e8 quindi del 3,2 per cento circa.\n\nIl deputato del Partito Democratico Luigi Marattin ha affermato che nei primi due mesi del governo Conte vi \u00e8 stata un\u2019ingente cessioni di titoli italiani da parte degli investitori stranieri. La differenza tra vendite e acquisti sarebbe negativa per 72 miliardi di euro, di cui 56 di titoli di Stato.\n\nIn base ai dati delle istituzioni finanziarie italiane, le cifre riportate sono corrette: la riduzione dello stock dei titoli italiani posseduti da investitori stranieri ammonta rispettivamente a 33,4 miliardi di euro a maggio e 38,3 miliardi a giugno, per un totale di 71,7 miliardi. Inoltre Banca d\u2019Italia certifica un aumento delle vendite di titoli di Stato per complessivi 56,5 miliardi di euro, di cui 23,5 ceduti a maggio e 33 a giugno.\n\nC\u2019\u00e8 per\u00f2 un importante appunto da fare, sulla dichiarazione di Marattin: i dati si riferiscono a maggio e giugno. Nel mese di maggio si sono tenute le consultazioni e le trattative per la formazione dell\u2019attuale governo, ma un esecutivo M5S-Lega \u00e8 cominciato a concretizzarsi solo verso la fine del mese, per entrare in carica il 1\u00b0 giugno. Luigi Marattin si merita quindi un \u201cC\u2019eri quasi\u201d.", "lang": "it"}