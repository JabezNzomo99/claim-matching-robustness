{"title": "Regjeringen har avskaffet gratis fysioterapi for kreftsyke, brannskadde og amputerte", "subtitle": "SVs p\u00e5stand er riktig, men de nevner ikke at andre grupper f\u00e5r billigere eller gratis fysioterapi.", "author": "www.faktisk.no", "date": null, "vclaim_id": "vclaim-id-20513", "url": "https://www.faktisk.no/faktasjekker/8L/regjeringen-har-avskaffet-gratis-fysioterapi-for-kreftsyke-brannskadde-og-amputerte", "vclaim": "P\u00e5 sin facebookside lenker SV til denne VG-artikkelen. Artikkelen omtaler en av konsekvensene av budsjettforliket mellom H\u00f8yre, Frp, Venstre og KrF.\n\u2022 Over 200.000 personer mistet retten til gratis fysioterapi og m\u00e5 n\u00e5 betale egenandel.\n\u2022 Egenandelstak 2 (som blant annet gjelder fysioterapi) ble senket fra 2670 til 1990 kroner. Frikort blir sendt automatisk n\u00e5r taket blir n\u00e5dd.\n\u2022 Aldersgrensen for gratis fysioterapi ble hevet fra 12 til 16 \u00e5r. Dermed slipper om lag 9000 flere barn \u00e5 betale.\n\nPersoner med yrkesskader vil fortsatt f\u00e5 gratis fysioterapi. F\u00f8r regelendringen gjaldt dette ogs\u00e5 hvis man hadde en sykdom eller diagnose som sto p\u00e5 den s\u00e5kalte sykdomslisten/diagnoselisten.\n\nI 2016 fikk 260 000 personer gratis fysioterapi p\u00e5 grunn av diagnoselisten, opplyser Helsedirektoratet til Faktisk.no. 209 000 personer m\u00e5tte betale egenandel.\n\nDiagnoselisten inneholdt 36 sykdomsgrupper med til sammen rundt 100 diagnoser eller sykdommer. En rekke diagnoser og sykdommer, som ofte utl\u00f8ser behov for fysioterapi, sto ikke p\u00e5 listen. Blant disse var:\n\u2022 Psykiske lidelser som ikke har v\u00e6rt behandlet i spesialisthelsetjenesten\n\nRegjeringens hovedargument for \u00e5 fjerne diagnoselisten, var at ordningen var urettferdig for dem som hadde diagnoser/sykdommer som ikke sto p\u00e5 listen. I h\u00f8ringsnotatet om forskriftsendringen skriver Helse- og omsorgsdepartementet:\n\nSelv om regjeringens hovedargument for \u00e5 endre fysioterapiordningen var st\u00f8rre rettferdighet, f\u00f8rer ogs\u00e5 endringen til at staten sparer penger. Overfor VG anslo helse- og omsorgsminister Bent H\u00f8ie (H) en besparelse p\u00e5 100 millioner kroner i 2017.\n\nJournalisten som har faktasjekket denne p\u00e5standen jobbet tidligere i VG og har v\u00e6rt med p\u00e5 \u00e5 skrive artikkelen som SV henviser til.", "lang": "no"}