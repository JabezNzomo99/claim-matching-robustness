{"title": "Discariche nel mondo: i record di Roma e New York", "subtitle": "", "author": "pagellapolitica.it", "date": null, "vclaim_id": "vclaim-id-5092", "url": "https://pagellapolitica.it/dichiarazioni/5861/discariche-nel-mondo-i-record-di-roma-e-new-york", "vclaim": "Affrontando l'annoso problema della gestione capitolina dei rifiuti, Ignazio Marino parla del record che Roma ha soffiato a New York: quello di avere la pi\u00f9 grande discarica al mondo. Un po' esagerato il sindaco della Capitale, ma \u00e8 vero che Roma ha detenuto almeno il record europeo.\n\nFresh Kills (e non Freshkill come riportato da Repubblica) si trova sulla Staten Island nella regione metropolitana di New York. Grande 2.200 acri (circa 9 km quadrati e quasi tre volte le dimensioni di Central Park che misura \"solo\" 750 acri), il sito di Fresh Kills diventa discarica nel 1948 e lo rimane fino al 2001, quando viene avviato un progetto di riqualificazione territoriale con l'obiettivo di trasformarlo in un parco urbano (alcune belle immagini e notizie sul progetto si possono trovare su questo breve video di Time o sul blog del Fresh Kills Park). Fresh Kills \u00e8 largamente riconosciuta per essere stata la pi\u00f9 grande discarica umana del mondo (si veda anche qui e qui) e si stima contenesse 250 mila tonnellate di rifiuti per ettaro (per leggere i dati \u00e8 necessario cliccare sulla puntina che identifica il sito). Per avere un'idea della quantit\u00e0 di rifiuti contenuti nel sito, uragano Sandy 11 settembre.\n\nCreare una classifica delle pi\u00f9 grandi discariche al mondo non \u00e8 semplice perch\u00e9 \u00e8 necessario definire dei criteri di riferimento e, in seguito, reperire i relativi dati, che non sempre sono agilmente disponibili. Waste Atlas ha raccolto questa sfida e lanciato un progetto partecipativo per recuperare e condividere i dati sulle principali discariche al mondo. Successivamente, sulla base dei dati ricavati, ha realizzato una classifica che considera una serie di indicatori (dimensioni del sito, ammontare annuo dei rifiuti, numero di lavoratori non regolari sul sito, residenti attorno al sito, e rischi naturali) e ha stabilito quali sono le pi\u00f9 grandi discariche al mondo. Pur senza decretarne un vincitore, l classifica del 2014 (la pi\u00f9 recente disponibile) considera le prime 50\n\nLa dichiarazione del sindaco di Roma \u00e8 riferita alla discarica di Malagrotta, che \u00e8 stata particolarmente al centro dell'attivit\u00e0 politica del sindaco romano. Malagrotta \u00e8 un sito del territorio del comune di Roma che \u00e8 stato utilizzato come deposito rifiuti dal 1975 fino alla fine del 2013, quando \u00e8 stato chiuso anche in seguito all'accusa di associazione a delinquere finalizzata al traffico dei rifiuti a carico del suo gestore Manlio Cerroni. Prima della chiusura 240 ettari e raccoglieva tra le 4.500 e le 5.000 tonnellate di rifiuti al giorno. Secondo diversi articoli Malagrotta era la discarica pi\u00f9 grande del continente (si veda anche qui e qui), ma \u00e8 difficile pensare che possa detenere un record mondiale. Discariche come Sudokwon in Corea o\n\nTrovare dati ufficiali sulle dimensioni delle discariche in Europa e nel mondo \u00e8 difficile. Tuttavia Marino esagera quando parla del record romano nell'ospitare la pi\u00f9 grande discarica al mondo dopo la chiusura di Fresh Kills nel 2001 (e non nel 1999 come riportato dal sindaco). Al massimo l'Urbe pu\u00f2 vantarsi di aver avuto il record europeo fino al 2013, quando il sito di Malagrotta \u00e8 stata chiuso. Pertanto la dichiarazione di Marino \u00e8 solo parzialmente corretta.", "lang": "it"}