{"title": "Borse in calo ma tiene il Cavallino", "subtitle": "", "author": "pagellapolitica.it", "date": null, "vclaim_id": "vclaim-id-3805", "url": "https://pagellapolitica.it/dichiarazioni/7011/borse-in-calo-ma-tiene-il-cavallino", "vclaim": "L'anno non \u00e8 iniziato bene per il mondo della finanza: lo stop delle Borse di Shanghai e Shenzen dopo perdite di oltre il 7% il primo giorno di riapertura delle contrattazioni (il 4 gennaio) ha avuto effetti spiacevoli anche sull'Europa. Non ha fatto eccezione la Borsa Italiana, dove il Ftse Mib ha avuto un calo del 3,2% (da 21.418 al 31 dicembre a 20.733 al 4 gennaio, cliccando sula vista \"1 mese\") e il Ftse All Share del 3,01% (da 23.235 al 31 dicembre a 22.536 al 4 gennaio).\n\nAl contrario di quanto sostiene Brunetta per\u00f2, il Cavallino, che ha debuttato sulla Borsa milanese proprio il 4 gennaio, non ha chiuso con il segno meno. Dopo un iniziale calo, il titolo ha infatti tenuto rispetto ai listini e ha chiuso con +0,53%, a 43,67 euro rispetto ai 43 di apertura. L'andamento della giornata di ieri \u00e8 raffigurato in questo grafico dell'Ansa.\n\nIl di Brunetta, ripreso dall'Ansa, risale alle 11.40 della mattina, quando il titolo della Ferrari aveva cominciato a riprendersi ed era gi\u00e0 tornato sopra i 43 euro. Brunetta quindi fa riferimento a quanto successo nelle ore precedenti ma non \u00e8 aggiornato al momento in cui . Era comunque decisamente presto per parlare di flop (ancora meno chiaro \u00e8 il collegamento con la presenza del Premier che il leader di centrodestra sembra insinuare), ed infatti il titolo ha continuato a riprendersi nelle ore successive. \"N\u00ec\" per Brunetta!", "lang": "it"}