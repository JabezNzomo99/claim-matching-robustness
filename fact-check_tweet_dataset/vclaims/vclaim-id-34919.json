{"title": "Czy B. Zdrojewski by\u0142 pi\u0105tym najaktywniejszym europos\u0142em?", "subtitle": "Czy B. Zdrojewski by\u0142 pi\u0105tym najaktywniejszym europos\u0142em? Odpowied\u017a znajdziecie w naszej analizie wypowiedzi Bogdana Zdrojewskiego.", "author": "demagog.org.pl", "date": null, "vclaim_id": "vclaim-id-34919", "url": "https://demagog.org.pl/wypowiedzi/czy-b-zdrojewski-byl-piatym-najaktywniejszym-europoslem/", "vclaim": "Bogdan Zdrojewski m\u00f3wi o tzw. MEP Ranking, czyli zestawieniu po\u015bwi\u0119conemu aktywno\u015bci pos\u0142\u00f3w w Parlamencie Europejskim. Deputowani rozliczani s\u0105 z czasu i wysi\u0142ku w\u0142o\u017conego m.in. w wyg\u0142aszane przemowy czy prace nad raportami. W ten spos\u00f3b otrzymuj\u0105 odpowiedni\u0105 ilo\u015b\u0107 punkt\u00f3w, przyznawan\u0105 na podstawie oblicze\u0144 specjalnego algorytmu.\n\nW rankingu opracowanym dla \u00f3smej kadencji Parlamentu Europejskiego (2014-2019) Bogdan Zdrojewski rzeczywi\u015bcie zosta\u0142 sklasyfikowany jako pi\u0105ty najaktywniejszy deputowany, ale tylko je\u015bli wzi\u0105\u0107 pod uwag\u0119 kategori\u0119 g\u0142osowa\u0144 jawnych (roll-call votes). Wyprzedzili go:\n\nZdrojewski w tej kategorii by\u0142 zatem nie tylko najwy\u017cej sklasyfikowanym Polakiem, ale tak\u017ce pierwszym wymienionym europarlamentarzyst\u0105 z kraju innego ni\u017c Francja i Niemcy. Polityk wzi\u0105\u0142 udzia\u0142 w 99% g\u0142osowaniach jawnych.\n\nPos\u0142owie \u00f3smej kadencji oceniani byli, obok g\u0142osowa\u0144 jawnych, w ramach siedmiu innych kategorii:\n\nWyniki z ka\u017cdej z tych kategorii z\u0142o\u017cy\u0142y si\u0119 ponadto w przypadku ka\u017cdego deputowanego na jego wynik og\u00f3lny.\n\nTen dla Zdrojewskiego wyni\u00f3s\u0142 44.25 punktu, co da\u0142o mu trzysta siedemdziesi\u0105te sz\u00f3ste miejsce w\u015br\u00f3d wszystkich europarlamentarzyst\u00f3w. Dla por\u00f3wnania, og\u00f3lnie najaktywniejszym deputowanym \u00f3smej kadencji Parlamentu Europejskiego okaza\u0142 si\u0119 W\u0142och, Antonio Tajani, kt\u00f3rego wynik wyni\u00f3s\u0142 353 punkty. Kolejne miejsca zaj\u0119li:\n\nNajaktywniejszym deputowanym z Polski w kategorii og\u00f3lnej okaza\u0142 si\u0119 Zdzis\u0142aw Krasnod\u0119bski z wynikiem 236.9 punktu, co da\u0142o mu si\u00f3dme miejsce w\u015br\u00f3d wszystkich europarlamentarzyst\u00f3w. Drugie miejsce w gronie Polak\u00f3w zaj\u0105\u0142 Ryszard Czarnecki (195.5 punktu i szesnaste miejsce og\u00f3lnie). Zdrojewski w\u015br\u00f3d samych tylko Polak\u00f3w zaj\u0105\u0142 dwudzieste trzecie miejsce.\n\nJego wypowied\u017a uznajemy zatem za manipulacj\u0119. Wysoka pozycja Zdrojewskiego w rankingu MEP dotyczy bowiem tylko do jednej z kilku kategorii, tj. g\u0142osowa\u0144 jawnych, czego zabrak\u0142o w jego stwierdzeniu. Polityk sw\u00f3j wynik natomiast przedstawi\u0142 tak, jakby odnosi\u0142 si\u0119 on do ca\u0142o\u015bci jego dzia\u0142a\u0144 w Parlamencie Europejskim.", "lang": "pl"}