{"title": "Ile pieni\u0119dzy Polska przekaza\u0142a dla emigrant\u00f3w?", "subtitle": "Ile pieni\u0119dzy Polska przekaza\u0142a dla emigrant\u00f3w? Sprawdzamy co na ten temat powiedzia\u0142 Mariusz B\u0142aszczak. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16281", "url": "https://demagog.org.pl/wypowiedzi/ile-pieniedzy-polska-przekazala-dla-emigrantow/", "vclaim": "Polska w akcie za\u0142o\u017cycielskim funduszu powierniczego MADAD zadeklarowa\u0142a 3 mln EUR na pomoc dla uchod\u017ac\u00f3w realizowan\u0105 na Bliskim Wschodzie.\n\nJak czytamy na stronie rz\u0105dowego portalu polskapomoc.gov.pl: \u201cMADAD ma na celu dostarczenie najpilniejszej pomocy osobom poszkodowanym w wyniku konfliktu syryjskiego. W pierwszej kolejno\u015bci jest adresowany do uchod\u017ac\u00f3w przebywaj\u0105cych na terenach pa\u0144stw s\u0105siaduj\u0105cych z Syri\u0105 oraz do spo\u0142eczno\u015bci ich przyjmuj\u0105cych w Iraku, Libanie, Jordanii, Turcji oraz Egipcie. Zasi\u0119g operacyjny funduszu b\u0119dzie rozszerzony o Ba\u0142kany Zachodnie, na terenie kt\u00f3rych masowo przybywaj\u0105 uchod\u017acy\u201d.\n\nFundusz MADAD z za\u0142o\u017cenia ma by\u0107 szybk\u0105 odpowiedzi\u0105 na kryzys uchod\u017aczy zwi\u0105zany z trwaj\u0105c\u0105 od 5 lat wojn\u0105 domow\u0105 w Syrii. \u015arodki zgromadzone na nim maj\u0105 by\u0107 wydatkowane w jasno okre\u015blonych procedurach a ich suma do ko\u0144ca 2016 roku ma wynie\u015b\u0107 1 miliard EUR. Pom\u00f3c maj\u0105 one przede wszystkim administracji na terenach s\u0105siednich obj\u0119tych przemieszczaniem si\u0119 ludno\u015bci.", "lang": "pl"}