{"title": "Il paragone tra banche e Ue del leghista Durigon \u00e8 un autogol", "subtitle": "", "author": "pagellapolitica.it", "date": null, "vclaim_id": "vclaim-id-54219", "url": "https://pagellapolitica.it/dichiarazioni/8685/il-paragone-tra-banche-e-ue-del-leghista-durigon-e-un-autogol", "vclaim": "Secondo il deputato leghista, l\u2019Italia ha (min. 9:20) dei \u00abvincoli\u00bb su come spendere le risorse che le arriveranno dal : \u00abLa decisione finale di tutte le spese che noi facciamo non \u00e8 del Parlamento italiano, non \u00e8 del governo italiano, \u00e8 della Commissione europea che in qualche modo destina questa attivit\u00e0\u00bb, ossia il finanziamento del nuovo fondo per la ripresa.\n\nCome abbiamo spiegato di recente, \u00e8 vero che la Commissione Ue deve approvare il modo con cui l\u2019Italia propone di spendere i soldi del e questo, secondo Durigon, sarebbe una sorta di \u00abcommissariamento\u00bb.\n\nSecondo l\u2019ex sottosegretario, \u00abno\u00bb, questa richiesta non sarebbe normale e lo dimostrerebbe un semplice confronto: \u00abSe io vado in banca e chiedo un prestito per un mutuo per comprarmi una casa, non \u00e8 che destina la banca come devo spendere quei soldi\u00bb, ha detto (min. 9:50) Durigon.\n\nA grandi linee e con i dovuti distinguo, fino a qui questo meccanismo ricorda quello su cui si \u00e8 accordato il Consiglio europeo il 21 luglio per il . Dei 750 miliardi di euro del fondo, 360 miliardi sono infatti prestiti che andranno restituiti dai singoli Stati membri (come il prestito fatto da una banca per comprare casa) e 390 miliardi sono sussidi potenzialmente a fondo perduto, che verranno restituiti non dai singoli Stati ma dal bilancio Ue (che \u00e8 in parte finanziato collettivamente dagli Stati membri, in parte da tasse europee sui privati: queste seconde dovrebbero aumentare nel prossimo futuro).\n\nCome abbiamo gi\u00e0 anticipato, per ricevere la propria quota di risorse del , ognuno dei 27 Stati membri dell\u2019Ue deve presentare un piano di spesa, che dettagli le riforme e gli investimenti che si intendono fare e che deve essere in primo luogo approvato dalla Commissione europea, e in secondo luogo dal Consiglio, a maggioranza qualificata.\n\n\u00c8 vero che i piani sono scritti dai singoli Paesi, ma nella sua valutazione la Commissione Ue tiene conto del rispetto delle raccomandazioni che ogni anno fa ai Paesi all\u2019interno del \u201csemestre europeo\u201d. In sostanza, i soldi del non possono essere spesi \u201ca proprio piacimento\u201d, per cos\u00ec dire, dai vari Stati Ue: devono esserci delle finalit\u00e0 ben precise e nel rispetto delle indicazioni europee.\n\nQuesto non ha a che fare direttamente con lo stabilire per che cosa debba essere speso il mutuo, ma mostra l\u2019alto grado di controllo che una banca ha sui clienti a cui intende concedere un prestito. A grandi linee e con i dovuti distinguo, assomiglia un po\u2019 a quello che succeder\u00e0 con l\u2019Ue e il , che attua dei controlli sulla situazione economica e finanziaria dei singoli Stati membri per concedere loro dei prestiti (o i sussidi a fondo perduto).", "lang": "it"}