{"title": "L'IMU \u00e8 giustificata da una eccezionalit\u00e0 tutta italiana?", "subtitle": "", "author": "pagellapolitica.it", "date": null, "vclaim_id": "vclaim-id-8163", "url": "https://pagellapolitica.it/dichiarazioni/6449/limu-e-giustificata-da-una-eccezionalita-tutta-italiana", "vclaim": "\"Le condizioni italiane sono diverse perch\u00e9 sono quelle che dicevo prima: l'80% di proprietari di prima casa.\"\n\nQuello dell'IMU \u00e8 un tema tornato in auge negli ultimi mesi per via delle affermazioni di Renzi circa la possibile eliminazione della tassa sulla prima casa. Renzi stesso ne aveva parlato qui, mentre pi\u00f9 recentemente Renato Brunetta ha affrontato la questione. Brunetta stesso ha accusato Padoan di aver cambiato idea sul tema rispetto a qualche anno fa quando diceva che fosse prioritario tagliare le tasse sul lavoro e non sugli immobili (ha sostanzialmente ragione, come abbiamo spiegato qui). Per giustificare il parziale cambio di posizione, il ministro spiega che sono le particolari condizioni dell'Italia a far s\u00ec che l'eliminazione dell'IMU sia prioritaria: rispetto ad altri Paesi avremmo una maggior percentuale di proprietari di casa che potrebbero beneficiare da questa azione del governo. Vediamo se \u00e8 cos\u00ec.\n\nGuardando ai dati Eurostat 2013 (quelli 2014 non ci sono per molti Paesi) non ci sembra sia cos\u00ec. Il tasso di persone che vivono in case di propriet\u00e0 in Italia \u00e8 inferiore a 80% si colloca assolutamente nella media dei Paesi europei.", "lang": "it"}