{"title": "\u2018Toka e askujt\u2019, dora e shtetit nuk mb\u00ebrrin n\u00eb veri t\u00eb Kosov\u00ebs", "subtitle": "", "author": "kallxo.com", "date": null, "vclaim_id": "vclaim-id-15269", "url": "https://kallxo.com/krypometer/toka-e-askujt-dora-e-shtetit-nuk-mberrin-ne-veri-te-kosoves/", "vclaim": "N\u00eb koh\u00eb kur qeveria kishte vendosur taks\u00ebn doganore ndaj mallrave serbe, emisioni Drejt\u00ebsia n\u00eb Kosov\u00eb kishte gjetur se n\u00ebp\u00ebr dyqane t\u00eb kat\u00ebr komunave veriore kishte mallra t\u00eb prodhuara pas dat\u00ebs s\u00eb vendosjes s\u00eb taks\u00ebs prej 100%. KALLXO.com ka gjetur se n\u00eb kat\u00ebr komunat me shumic\u00eb serbe shum\u00eb ligje shkelen. Shkollat p\u00ebrdorin libra dhe korikula t\u00eb Serbis\u00eb. Ambulantat dhe Spitali nuk furnizohet me produkte mjek\u00ebsore. Bizneset nuk regjistrohen, e ato q\u00eb regjistrohen nuk kan\u00eb arka fiskale. Atje madje funksionojn\u00eb edhe tri pika t\u00eb shitjes s\u00eb karburanteve \u201cNis Petrol\u201d, n\u00eb kund\u00ebrshtim me vendimin e qeveris\u00eb p\u00ebr vendosjen embargos ndaj Rusis\u00eb dhe kompanive ruse. Qytetar\u00ebt e asaj ane tash e 20 vjet nuk kan\u00eb paguar energjin\u00eb elektrike q\u00eb e kan\u00eb shpenzuar tek nd\u00ebrmarrjet q\u00eb funksionojn\u00eb n\u00eb baz\u00eb t\u00eb ligjit, KEK-u dhe KEDS-i. Por, n\u00eb k\u00ebt\u00eb pjes\u00eb \u00ebsht\u00eb b\u00ebr\u00eb p\u00ebrparim krahasuar me vite m\u00eb par\u00eb sa i p\u00ebrket funksionimit t\u00eb Policis\u00eb s\u00eb Kosov\u00ebs dhe Gjykat\u00ebs e Prokuroris\u00eb.", "lang": "sq"}