{"title": "L\u2019Italia \u00e8 stata (quasi) \u00abil primo grande Paese\u00bb europeo ad attivare un'app di contact tracing", "subtitle": "", "author": "pagellapolitica.it", "date": null, "vclaim_id": "vclaim-id-65887", "url": "https://pagellapolitica.it/dichiarazioni/8637/litalia-e-stata-quasi-il-primo-grande-paese-europeo-ad-attivare-unapp-di-contact-tracing", "vclaim": "ha reso disponibile Immuni , un\u2019applicazione per smartphone che serve a tracciare i contatti ( ) degli utenti risultati positivi al nuovo coronavirus e rallentare cos\u00ec la catena dei contagi. Sebbene sia gi\u00e0 possibile per tutti installare l\u2019applicazione, il sistema di non \u00e8 ancora operativo su tutto il territorio nazionale: dovr\u00e0 prima superare una fase di sperimentazione che comincer\u00e0 l\u20198 giugno in Abruzzo, Liguria, Marche e Puglia.\n\nIntervistata dal Tg1 il 2 giugno, la ministra per l\u2019Innovazione tecnologica e la digitalizzazione Paola Pisano ha dichiarato (minuto 1:05): \u00abAd oggi siamo il primo grande Paese in Europa ad utilizzare una tecnologia del genere per il contrasto del coronavirus\u00bb.\n\nPer sviluppare Immuni, governo e Regioni hanno collaborato con le societ\u00e0 pubbliche Sogei e PagoPa e con Bending Spoons, un\u2019importante societ\u00e0 milanese che ha fornito gratuitamente allo Stato italiano il codice per lo sviluppo del software. Il modello di base, poi, \u00e8 una tecnologia chiamata . messa a disposizione da Google e Apple, che permette di archiviare i codici degli utenti direttamente sui loro dispositivi mobili (ci torneremo).\n\nIl funzionamento di Immuni \u00e8 piuttosto semplice: a partire da quando un utente scarica e attiva l'applicazione sul proprio smartphone, la tecnologia Bluetooth inizia a riconoscere i dispositivi elettronici che si trovano nelle sue vicinanze (in particolare, come spiegato dalla ministra Pisano, a meno di due metri di distanza per un tempo minimo di 15 minuti) e che hanno a loro volta attivato l\u2019applicazione. Immuni registra un codice alfanumerico per ogni contatto e, nel momento in cui uno di questi dovesse risultare positivo alla Covid-19 (in seguito al risultato di esami sanitari: l\u2019applicazione, ovviamente, non pu\u00f2 diagnosticare nulla), il sistema provvede ad inviare una notifica a tutti coloro che hanno avuto contatti con quella persona, informandoli della situazione di rischio e invitandoli a visitare un medico.\n\nI lavori per l\u2019app Immuni sono iniziati gi\u00e0 nel mese di marzo e il via libera definitivo alla piattaforma \u00e8 stato deciso con l\u2019articolo 6 del decreto legge del 30 aprile 2020, dedicato proprio al \u00absistema di allerta Covid-19\u00bb. Il lancio dell\u2019applicazione \u00e8 per\u00f2 stato rimandato pi\u00f9 volte, anche a causa delle preoccupazioni sorte intorno al tema della privacy. Si era infatti diffuso il timore secondo cui il funzionamento dell\u2019app sarebbe stato troppo invasivo, poich\u00e9 il sistema avrebbe permesso alle autorit\u00e0 di conoscere nel dettaglio incontri e spostamenti degli utenti (ne abbiamo parlato anche su ).\n\nIl Ministero della Salute ha per\u00f2 chiarito che la versione ufficiale e definitiva di Immuni, lanciata il 1\u00b0 giugno, \u00ab\u00e8 stata sviluppata nel rispetto della normativa italiana e di quella europea sulla tutela della privacy\u00bb. L\u2019applicazione, infatti, non utilizzer\u00e0 alcun dato personale che possa ricondurre \u00aball\u2019identit\u00e0 della persona positiva o di chi abbia avuto contatti con lei\u00bb, poich\u00e9 gli utenti vengono individuati soltanto tramite codici alfanumerici anonimi.\n\nQuando le strutture sanitarie riscontrano un nuovo caso positivo, il codice del soggetto \u2013 se consenziente \u2013 viene segnalato nel sistema come potenzialmente contagioso. A quel punto, l\u2019applicazione procede a notificare \u00abgli utenti con i quali il caso positivo \u00e8 stato a stretto contatto\u00bb, consigliando loro di rivolgersi al proprio medico per ricevere informazioni e decidere come procedere. Gli utenti che ricevono la notifica, comunque, non hanno modo di sapere chi sia la persona positiva con cui sono entrati in contatto.\n\nIl tracciamento dei contatti pu\u00f2 essere un alleato importante per sconfiggere malattie altamente contagiose e l\u2019Italia non \u00e8 stato l\u2019unico Paese europeo ad essersi interessato ad applicazioni che permettano di tracciare i cittadini positivi al nuovo coronavirus direttamente tramite i telefoni cellulari. Gi\u00e0 prima del lancio di Immuni, infatti, diversi governi avevano attivato applicazioni molto simili. Vediamo le principali.\n\nL\u2019Austria \u00e8 stata tra i primi Paesi europei ad attivare un\u2019applicazione nazionale di contact tracing. Gi\u00e0 dal 25 marzo scorso, infatti, \u00e8 possibile scaricare , un\u2019app gestita dalla Croce rossa austriaca con un funzionamento simile all\u2019italiana Immuni. Una differenza sostanziale sta per\u00f2 nel fatto che \u00e8 abilitata a conservare per 30 giorni il numero di telefono di una persona risultata positiva alla Covid-19, mentre Immuni non pu\u00f2 in nessun caso accedere ai nostri dati personali.\n\nL\u201911 aprile \u00e8 stata la volta della Repubblica Ceca, che ha reso disponibile l\u2019app di . L\u2019applicazione sfrutta la tecnologia Bluetooth e funziona in modo simile alla nostra Immuni.\n\nPoco dopo, il 16 aprile, anche la Norvegia ha lanciato la propria app di , , che sfrutta sia il Bluetooth che i sistemi di localizzazione dei cellulari. Il 24 aprile, poi, la Polonia ha attivato l\u2019applicazione per i suoi cittadini.\n\nDopo una prima fase sperimentale, la Francia ha lanciato l\u2019app il 2 giugno: un giorno dopo la pubblicazione ufficiale di Immuni che per\u00f2, lo ricordiamo, in Italia non \u00e8 ancora funzionante su tutto il territorio nazionale. StopCovid utilizza la tecnologia Bluetooth e registra gli utenti che si trovano a meno di un metro di distanza per almeno 15 minuti, inviando poi una notifica nel caso di contatti potenzialmente rischiosi con persone risultate positive al coronavirus.\n\nDunque possiamo dire che l\u2019Italia, tra i grandi Paesi europei, sia seconda solo alla Francia, se consideriamo il momento in cui la app diventa attiva (sarebbe prima se considerassimo il momento in cui la app \u00e8 scaricabile, ma ci sembra un criterio di giudizio meno sensato). Gli altri Paesi europei che hanno preceduto l\u2019Italia sono infatti piccoli o medi.\n\nIl 2 giugno, il giorno successivo al lancio dell\u2019applicazione di Immuni, la ministra per l\u2019Innovazione tecnologica e la digitalizzazione Paola Pisano ha detto che l\u2019Italia \u00e8 stato \u00abil primo grande Paese in Europa ad utilizzare una tecnologia del genere per il contrasto del coronavirus\u00bb.\n\nAbbiamo controllato, e l\u2019affermazione \u00e8 leggermente imprecisa. Se Germania, Spagna e Regno Unito non hanno infatti ancora lanciato un\u2019applicazione nazionale di (ma stanno conducendo test per avviare il progetto in tempi stretti), la Francia ci ha preceduto.\n\nL\u2019app francese \u00e8 infatti attiva dal 2 giugno. Immuni invece, anche se \u00e8 stata presentata ufficialmente il 1\u00b0 giugno, non \u00e8 ancora funzionante e dovr\u00e0 superare una fase sperimentale che comincer\u00e0 l\u20198 giugno. Quindi possiamo dire che tra i \u201cgrandi\u201d d\u2019Europa arriviamo secondi.\n\nSe poi allarghiamo lo sguardo anche a Paesi pi\u00f9 piccoli dell\u2019Italia, sono diversi gli Stati membri dell\u2019Unione Europea che hanno attivato una piattaforma digitale di prima di noi: ad esempio l\u2019Austria, che ha lanciato l\u2019app il 25 marzo, la Norvegia, che ha reso disponibile il 16 aprile, o la Polonia, che ha attivato il 24 aprile. In conclusione, Pisano si merita un \u201cC\u2019eri quasi\u201d.", "lang": "it"}