{"title": "Jaki zysk osi\u0105gn\u0105\u0142 Orlen w trakcie rz\u0105d\u00f3w Zjednoczonej Prawicy?", "subtitle": "Jaki zysk osi\u0105gn\u0105\u0142 Orlen w trakcie rz\u0105d\u00f3w Zjednoczonej Prawicy? Odpowied\u017a znajdziecie w naszej analizie wypowiedzi Daniela Obajtka.", "author": "demagog.org.pl", "date": null, "vclaim_id": "vclaim-id-54061", "url": "https://demagog.org.pl/wypowiedzi/jaki-zysk-osiagnal-orlen-w-trakcie-rzadow-zjednoczonej-prawicy/", "vclaim": "Wypowied\u017a Daniela Obajtka oceniamy jako prawd\u0119, poniewa\u017c poda\u0142 prawid\u0142owe dane na temat zysku netto koncernu Orlen, kt\u00f3ry na przestrzeni lat 2008-2015 wyni\u00f3s\u0142 2,9 mld, a w okresie 2016-2019 wyni\u00f3s\u0142 22,8 mld. Daniel Obajtek zawy\u017cy\u0142 zysk Orlenu w latach 2016-2019, jednak pomy\u0142ka ta mie\u015bci si\u0119 w przyjmowanym przez nas marginesie b\u0142\u0119du.\n\nWszystkie przywo\u0142ane wyniki finansowe zosta\u0142y zaczerpni\u0119te z rocznych sprawozda\u0144 finansowych koncernu Orlen przy uwzgl\u0119dnieniu zysku netto, kt\u00f3ry jest \u017ar\u00f3d\u0142em powi\u0119kszenia posiadanego kapita\u0142u, co stanowi podstawowy cel rozwoju przedsi\u0119biorstwa.\n\nW latach 2008-2015 Orlen odnosi\u0142 zyski w latach 2009-2013 oraz 2015. W 2008 i 2014 roku koncern odnotowa\u0142 straty. W oparciu o skonsolidowane dane z raport\u00f3w rocznych, zyski i straty prezentuj\u0105 si\u0119 nast\u0119puj\u0105co:\n\nPo podsumowaniu zysk\u00f3w i strat netto, \u0142\u0105czny zysk z danego okresu kszta\u0142tuje si\u0119 na poziomie 2,908 mld netto, co nie odstaje znacz\u0105co od przywo\u0142anej przez Daniela Obajtka liczby.\n\nW latach 2016-2019 Orlen notowa\u0142 zyski netto bez strat. W oparciu o skonsolidowane dane z raport\u00f3w rocznych, zyski prezentuj\u0105 si\u0119 nast\u0119puj\u0105co:\n\nPo podsumowaniu zysk\u00f3w i strat netto \u0142\u0105czny zysk z danego okresu kszta\u0142tuje si\u0119 na poziomie 22,815 mld.\n\nDaniel Obajtek poda\u0142 prawid\u0142owe dane z lat 2008-2015, odnosz\u0105c si\u0119 do rz\u0105d\u00f3w Platformy Obywatelskiej. W przypadku lat 2016-2019 zawy\u017cy\u0142 wynik, jednak ta pomy\u0142ka ta mie\u015bci si\u0119 w przyjmowanym przez nas marginesie b\u0142\u0119du, dlatego wypowied\u017a uznajemy za prawdziw\u0105.", "lang": "pl"}