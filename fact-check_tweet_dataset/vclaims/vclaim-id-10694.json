{"title": "Ile opinii wyda\u0142a Komisja Wenecka?", "subtitle": "Ile opinii wyda\u0142a Komisja Wenecka? Sprawdzamy co na ten temat powiedzia\u0142 Rafa\u0142 Bochenek. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10694", "url": "https://demagog.org.pl/wypowiedzi/ile-opinii-wydala-komisja-wenecka-2/", "vclaim": "Komisja Wenecka istnieje od 1990 r. i wyda\u0142a, po przeliczeniu danych z oficjalnej strony tego organu, 574 opinie dotycz\u0105ce 51 podmiot\u00f3w. Wypowied\u017a Rafa\u0142a Bochenka jest prawdziwa.\n\n Komisja ocenia\u0142a zmiany w prawie kraj\u00f3w nie tylko unijnych, ale te\u017c europejskich, nienale\u017c\u0105cych do Wsp\u00f3lnoty (m.in. Rosja, Bia\u0142oru\u015b, Albania), jak r\u00f3wnie\u017c organizacji mi\u0119dzynarodowych (Wsp\u00f3lnota Niepodleg\u0142ych Pa\u0144stw, sama Unia Europejska), czy pa\u0144stw pozaeuropejskich (np. Kirgistan, Mozambik, Meksyk). Liderem w\u015br\u00f3d liczby wydanych opinii jest Ukraina \u2013 79 analiz. Na drugim miejscu jest Bo\u015bnia i Hercegowina \u2013 55 opinii, a na trzecim Gruzja z 49 dokumentami. W sprawie Polski KW opublikowa\u0142a jak dot\u0105d 2 opinie.", "lang": "pl"}