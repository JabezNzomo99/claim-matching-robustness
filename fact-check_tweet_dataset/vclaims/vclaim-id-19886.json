{"title": "Cosa fanno i \u201ctribunali islamici\u201d nel Regno Unito?", "subtitle": "", "author": "pagellapolitica.it", "date": null, "vclaim_id": "vclaim-id-19886", "url": "https://pagellapolitica.it/dichiarazioni/7834/cosa-fanno-i-tribunali-islamici-nel-regno-unito", "vclaim": "Ospite a Di Marted\u00ec, su La7, lo scorso 23 maggio Matteo Salvini ha duramente attaccato la religione islamica in quanto discrimina le donne e ha portato ad esempio il tribunale islamico di Manchester, luogo del sanguinoso attentato del giorno precedente.\n\nQuesti \u201ctribunali\u201d non sono dei veri organi giurisdizionali e non possono sovvertire quanto decidono le corti britanniche, n\u00e9 sono in qualche modo \u201csuperiori\u201d ad esse. Non \u00e8 chiaro quanti ce ne siano sparsi in tutta la Gran Bretagna. Le stime vanno da un minimo di 30 a circa un centinaio.\n\n\u00c8 falso che secondo il diritto islamico l\u2019uomo possa divorziare e la donna no. Tutte le principali scuole giuridiche (malikita, hanafita, shafiita e hanbalita) sono concordi sul punto, anche se poi si differenziano su quali possano essere i motivi riconosciuti per chiedere il divorzio.\n\nL\u2019Islam, in particolare sunnita, \u00e8 tuttavia una religione che non ha un vero e proprio clero gerarchicamente strutturato che dia un\u2019interpretazione uniforme del testo sacro, ed esistono un\u2019infinit\u00e0 di scuole e sette. Pu\u00f2 darsi dunque che alcuni imam applichino (o distorcano, a seconda dei punti di vista) i contenuti del Corano in modo tale da negare alle donne il diritto al divorzio.\n\nse il marito soffre di gravi difetti fisici o mentali; se la accusa in modo infondato di non essere pura; se \u00e8 scomparso; se lei si converte e il marito rifiuta di farlo; se il marito non \u00e8 in grado di mantenerla in maniera adeguata; se la maltratta; se rifiuta l\u2019ordine dell\u2019arbitro di divorziare; se non pu\u00f2 o non vuole avere rapporti sessuali; se la tratta diversamente rispetto alle altre mogli.\n\nIl marito, dunque, \u00e8 di certo in una posizione privilegiata rispetto alla moglie, nel diritto islamico. Ma non \u00e8 vero che il divorzio e il ripudio siano una prerogativa esclusivamente maschile.\n\nNella legge britannica il divorzio \u00e8 una questione di status della persona, e non pu\u00f2 quindi essere risolto dalle corti arbitrali. Una donna musulmana nel Regno Unito potr\u00e0 sempre divorziare dal proprio marito secondo la legge dello Stato, che \u00e8 l\u2019unica valida per definire il suo status giuridico. Un divorzio avvenuto solo in una corte religiosa non \u00e8 tale per la legge britannica.\n\nAlcune inchieste hanno per\u00f2 sostenuto che nella prassi siano numerosi i casi di discriminazione della donna. Uno studio di una ricercatrice olandese, Machteld Zee, divenuto poi un libro ( , pubblicato nel 2016), cita diversi casi in cui il divorzio religioso non \u00e8 stato concesso nemmeno a fronte di provate violenze da parte del marito, o di decisioni sull\u2019affidamento dei figli che tendono a privilegiare sistematicamente l\u2019uomo.\n\nLo ribadiamo: non si tratta di decisioni che abbiano alcun valore giuridico sullo status della persona. Ma in comunit\u00e0 dove i valori tradizionali sono molto sentiti e rispettati, al di l\u00e0 della legge secolare, possono avere una enorme importanza.\n\nSulla questione delle discriminazioni, e dell\u2019eventuale incompatibilit\u00e0 tra i principi utilizzati dai tribunali islamici e la legge britannica, sono state avviate due inchieste nel 2016. Una su iniziativa della della Camera dei Comuni, l\u2019altra su iniziativa del .\n\nLa convocazione delle elezioni anticipate da parte della premier Theresa May ha tuttavia portato alla prematura conclusione delle inchieste e non ci sono dunque risultati definitivi al momento.\n\nSalvini ha detto che il diritto di famiglia e quello economico della comunit\u00e0 musulmana di Manchester sono regolati da un tribunale islamico. In realt\u00e0, quei \u201ctribunali\u201d non sono al di sopra o a parte rispetto alla legge britannica, e ci si pu\u00f2 far ricorso solo se entrambe le parti sono d\u2019accordo. Il leader della Lega ha aggiunto che quei tribunali discriminano le donne, e nel concreto non si pu\u00f2 escludere che abbia ragione, in base ad alcune inchieste recenti. Mancano per\u00f2 studi affidabili e definitivi sulla portata del fenomeno. Nel dubbio, il verdetto \u00e8 un \"N\u00ec\".", "lang": "it"}