{"title": "Innvandrerarbeidsledigheten i Oslo er redusert med 30 prosent de siste tre \u00e5rene", "subtitle": "Innvandrerarbeidsledigheten i Oslo er redusert med 30 prosent de siste tre \u00e5rene", "author": "www.faktisk.no", "date": null, "vclaim_id": "vclaim-id-12418", "url": "https://www.faktisk.no/faktasjekker/ENp/innvandrerarbeidsledigheten-i-oslo-er-redusert-med-30-prosent-de-siste-tre-arene", "vclaim": "Etter en debatt om bosetting av flyktninger i Oslo i Dagsnytt 18 mandag 11. februar, la varaordf\u00f8rer i Oslo, Kamzy Gunaratnam (Ap), ut denne meldingen p\u00e5 Twitter:\n\nDet er p\u00e5standen om innvandrerarbeidsledighet vi skal se n\u00e6rmere p\u00e5 i denne faktasjekken.\n\nFaktisk.no tar kontakt med Gunaratnam for \u00e5 h\u00f8re hva som ligger til grunn for p\u00e5standen. I en e-post oppgir hun Statistisk sentralbyr\u00e5 (SSB) som kilde, og skriver f\u00f8lgende:\n\n\u2013 Jeg ser nok at jeg har uttalt meg upresist og skulle sagt \u00abom lag 30 prosent\u00bb og \u00abandel\u00bb her. Det riktige tallet er 28 prosent nedgang i andel innvandrerarbeidsledighet fra K3 i 2015 til K3 i 2018.\n\nSSB har kvartalsvise tall over registrerte arbeidsledige blant innvandrere. Tallene er ikke sesongjustert. N\u00e5r man skal se p\u00e5 utvikling over tid betyr det at man b\u00f8r sammenligne ett kvartal i start\u00e5ret med samme kvartal i slutt\u00e5ret, slik Gunaratnam ogs\u00e5 skriver at hun har gjort.\n\nTallene for 4. kvartal 2018 er ikke direkte sammenlignbare med eldre tall, fordi NAV la om registreringsl\u00f8sningen sin i november 2018. Den nye l\u00f8sningen skal if\u00f8lge NAV v\u00e6re mindre omfattende og f\u00f8re til at det g\u00e5r kortere tid fra arbeidss\u00f8kere registrerer seg, til de kommer inn i statistikken.\n\nFor \u00e5 f\u00e5 et mest mulig riktig bilde, ser vi derfor p\u00e5 tallene for 3. kvartal 2015 og sammenligner dem med 3. kvartal 2018.\n\nDette tilsvarer en nedgang p\u00e5 26,67 prosent.\n\nVi kan ogs\u00e5 se p\u00e5 utviklingen i antall arbeidsledige.\n\nDette tilsvarer en nedgang p\u00e5 22,15 prosent.\n\nSSB-tallene som vi har omtalt over, er hentet fra Navs statistikk over registrerte helt ledige. SSB har ogs\u00e5 egne tall, hentet inn gjennom Arbeidskraftunders\u00f8kelsen (AKU).\n\nAKU-ledigheten ligger normalt p\u00e5 et h\u00f8yere niv\u00e5 enn den registrerte ledigheten, if\u00f8lge SSB.\n\nAKU-ledigheten blant innvandrere kan imidlertid ikke brytes ned p\u00e5 fylkes-/kommuneniv\u00e5, og vi kan derfor ikke hente ut tall for Oslo, som er det Gunaratnam snakker om.", "lang": "no"}