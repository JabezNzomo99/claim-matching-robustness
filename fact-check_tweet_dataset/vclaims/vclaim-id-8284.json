{"title": "Ile kosztuje religia w szko\u0142ach? Sprawdzamy Barbar\u0119 Nowack\u0105", "subtitle": "Barbara Nowacka m\u00f3wi\u0142a o tym, ile kosztuje religia w szko\u0142ach. Poddajemy analizie kwot\u0119, na kt\u00f3r\u0105 powo\u0142a\u0142a si\u0119 Barbara Nowacka.", "author": "demagog.org.pl", "date": null, "vclaim_id": "vclaim-id-8284", "url": "https://demagog.org.pl/wypowiedzi/ile-kosztuje-religia-w-szkolach-sprawdzamy-barbare-nowacka/", "vclaim": "We wrze\u015bniu 2010 roku pose\u0142 Jan Widacki z\u0142o\u017cy\u0142 interpelacj\u0119 do Ministra Edukacji Narodowej w kt\u00f3rej pada pytanie o \u201croczny koszt ponoszony przez bud\u017cet pa\u0144stwa z tytu\u0142u zatrudnienia wszystkich nauczycieli religii, w tym rzymskokatolickiej\u201d. W odpowiedzi mo\u017cemy dowiedzie\u0107 si\u0119, \u017ce koszty wynagrodze\u0144 wyp\u0142acanych nauczycielom religii zatrudnionym w szko\u0142ach i plac\u00f3wkach systemu o\u015bwiaty, zosta\u0142y oszacowane na rok szkolny 2009/2010 na kwot\u0119 1 mld 132 mln z\u0142.\n\nW archiwach portalu natemat.pl czytamy, \u017ce w 2014 roku Artur D\u0119bski (wtedy pose\u0142 Twojego Ruchu, dzisiaj PSL) publikuje na swojej stronie \u2013 niedost\u0119pne ju\u017c dzisiaj zestawienie z kt\u00f3rego wynika, \u017ce w 2013 roku pensje katechet\u00f3w wynios\u0142y 1 mld 364 mln z\u0142.\n\nWed\u0142ug portalu money.pl ponad 1 mld 600 mln z\u0142 kosztowa\u0142y w 2010 roku \u0142\u0105cznie nauczanie lekcji religii oraz dotacje na uczelnie, szko\u0142y i przedszkola prowadzone przez ko\u015bci\u00f3\u0142. Z kolei inicjatorzy akcji \u201c\u015awiecka Szko\u0142a\u201d twierdz\u0105, \u017ce obecnie koszty zwi\u0105zane z prowadzeniem lekcji religii to 1 mld 400 mln z\u0142. S\u0105 to jednak kwoty szacunkowe i niepotwierdzone oficjalnie, w zwi\u0105zku z czym wypowied\u017a uznajemy za fa\u0142szyw\u0105.", "lang": "pl"}