{"title": "Che cos\u2019\u00e8 il \u201cSalva-Benetton\u201d votato da Salvini nel 2008", "subtitle": "", "author": "pagellapolitica.it", "date": null, "vclaim_id": "vclaim-id-49745", "url": "https://pagellapolitica.it/dichiarazioni/8675/che-cose-il-salva-benetton-votato-da-salvini-nel-2008", "vclaim": "ha rinfacciato si era espresso abbiamo scritto\n\nL\u2019articolo 8 duodecies ha reso pi\u00f9 vantaggiosa la situazione per i concessionari come Aspi su una molteplicit\u00e0 di questioni (per i dettagli normativi possiamo segnalare questa tesi accademica), dalle tariffe agli obblighi del concessionario. Ma soprattutto l\u2019articolo in questione ha approvato tutti gli schemi di concessione gi\u00e0 sottoscritti tra Anas, nella sua veste di concedente, e concessionari, andando cos\u00ec a bypassare una serie di condizioni che il Comitato interministeriale per la programmazione economica (Cipe) e il Nucleo di consulenza per l\u2019attuazione delle linee guida per la regolazione dei servizi di pubblica utilit\u00e0 (Nars) avevano posto per la sopravvivenza delle concessioni e che avrebbero avuto l\u2019effetto di rendere pi\u00f9 svantaggiosa la situazione per i concessionari.\n\nIl concessionario che ne benefici\u00f2 maggiormente fu proprio Aspi, che controlla circa 3 mila chilometri di autostrade in Italia su 7 mila totali, di qui il nome \u201cSalva-Benetton\u201d, e la cui concessione era stata maggiormente ritenuta inadeguata a sopravvivere \u2013 senza significative modifiche \u2013 da Cipe e Nars.\n\nIl segretario della Lega aveva gi\u00e0 ammesso nel 2018, dopo la tragedia del Ponte Morandi, di aver votato la norma in questione, ma all\u2019epoca aveva risposto alle critiche \u2013 che provenivano allora soprattutto dal Partito democratico \u2013 che \u00abda parte di chi ha governato per anni e anni e ha firmato e verificato le concessioni, un buon silenzio sarebbe opportuno\u00bb.\n\nIl 16 luglio la deputata del M5s Marialuisa Faro, rispondendo alle critiche di Salvini sull\u2019accordo trovato tra il governo e Aspi, ha sostenuto che proprio il segretario della Lega nel 2008 avesse votato la norma \u201cSalva-Benetton\u201d.\n\nAbbiamo verificato ed \u00e8 vero: Salvini vot\u00f2 a favore della legge che contiene l\u2019articolo che consent\u00ec ad Aspi di sfuggire alla normativa pi\u00f9 severa, in termini di tariffe e verifiche sulle infrastrutture date in gestione al concessionario, che era stata approvata in precedenza dal governo Prodi II.", "lang": "it"}