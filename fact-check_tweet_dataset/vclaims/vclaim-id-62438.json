{"title": "Nie, to zdj\u0119cie pochodzi z 1913 r., a maseczki s\u0105 modnym dodatkiem", "subtitle": "Wielu z u\u017cytkownik\u00f3w Facebooka uwierzy\u0142o, \u017ce zdj\u0119cie dw\u00f3ch spaceruj\u0105cych kobiet z zakryt\u0105 twarz\u0105 zosta\u0142o zrobione podczas epidemii tzw. hiszpa\u0144skiej grypy w 1918 r. Ale to nieprawda. Zdj\u0119cie pochodzi z 1913 r., a zas\u0142oni\u0119te twarze by\u0142y trendem modowym w\u015br\u00f3d kobiet.", "author": "sprawdzam.afp.com", "date": "2020-06-17T18:26:47+02:00", "vclaim_id": "vclaim-id-62438", "url": "https://sprawdzam.afp.com/nie-zdjecie-pochodzi-z-1913-r-maseczki-sa-modnym-dodatkiem", "vclaim": "Nie, to zdj\u0119cie pochodzi z 1913 r., a maseczki s\u0105 modnym dodatkiem\n\nWielu z u\u017cytkownik\u00f3w Facebooka uwierzy\u0142o, \u017ce zdj\u0119cie dw\u00f3ch spaceruj\u0105cych kobiet z zakryt\u0105 twarz\u0105 zosta\u0142o zrobione podczas epidemii tzw. hiszpa\u0144skiej grypy w 1918 r. Ale to nieprawda. Zdj\u0119cie pochodzi z 1913 r., a zas\u0142oni\u0119te twarze by\u0142y trendem modowym w\u015br\u00f3d kobiet.\n\nZdj\u0119cie pokazuj\u0105ce dwie spaceruj\u0105ce kobiety pojawi\u0142o si\u0119 na Facebooku 15 marca. Od tego czasu zyska\u0142o 157 reakcji, osiem komentarzy i 70 udost\u0119pnie\u0144.\n\n1918. Kobiety podczas epidemii \u201ehiszpa\u0144skiej grypy\u201d, potocznie zwanej \u201cHiszpank\u0105\u201d - czytamy w podpisie do fotografii. Udost\u0119pniana by\u0142a r\u00f3wnie\u017c w j\u0119zyku francuskim, angielskim, arabskim i tajskim.\n\nPandemia tak zwanej hiszpa\u0144skiej grypy mia\u0142a miejsce wczesn\u0105 wiosn\u0105 1918 r. Zabi\u0142a co najmniej 50 milion\u00f3w os\u00f3b na ca\u0142ym \u015bwiecie.\n\nJednak informacje, \u017ce fotografia zosta\u0142a zrobiona podczas epidemii hiszpa\u0144skiej grypy, s\u0105 nieprawdziwe.\n\nJak wynika z odwrotnego wyszukiwania obrazu, dzi\u0119ki programowi TinEye, to samo zdj\u0119cie by\u0142o publikowane na stronie Alamy. Podpis do zdj\u0119cia dotyczy mody damskiej w 1913 r.\n\nNa dole zdj\u0119cia wida\u0107 napisy w j\u0119zyku niemieckim. W t\u0142umaczeniu na j\u0119zyk polski: Nowa moda nakrycia twarzy. Wojna na Ba\u0142kanach stworzy\u0142a swoisty trend. Obecnie kobiety zas\u0142aniaj\u0105 nos i usta. Zwyczaj od wiek\u00f3w panuje w Turcji.\n\nJak czytamy na stronie Alamy, zdj\u0119cie nale\u017cy do niemieckiej gazety S\u00fcddeutsche Zeitung Photo, kt\u00f3ra znajduje si\u0119 w Monachium.\n\nSven Riepe, rzecznik prasowy gazety w mailu do AFP z 15 lipca napisa\u0142, \u017ce zdj\u0119cie pochodzi z 1913 r. - Oryginalny podpis do zdj\u0119cia m\u00f3wi, \u017ce zas\u0142anianie twarzy by\u0142o modne w\u015br\u00f3d kobiet po wojnie na Ba\u0142kanach - m\u00f3wi Riepe.\n\nZdj\u0119cie by\u0142o te\u017c u\u017cywane jako dodatek do dziewi\u0119tnastowiecznego wiersza o izolacji podczas pandemii. Tekst jednak powsta\u0142 w marcu, a napisa\u0142a go emerytowana nauczycielka mieszkaj\u0105ca w Stanach Zjednoczonych. Pisali\u015bmy o nim na naszej stronie.", "lang": "pl"}