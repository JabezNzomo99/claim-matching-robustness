{"title": "Traktat Lizbo\u0144ski - kiedy zosta\u0142 podpisany przez Polsk\u0119?", "subtitle": "Janusz Korwin-Mikke przypomnia\u0142, kiedy Traktat Lizbo\u0144ski by\u0142 podpisany przez nasz kraj. Sprawdzamy, czy to, co o traktacie m\u00f3wi\u0142 JKM, jest prawd\u0105.", "author": "demagog.org.pl", "date": null, "vclaim_id": "vclaim-id-8196", "url": "https://demagog.org.pl/wypowiedzi/traktat-lizbonski-kiedy-zostal-podpisany-przez-polske/", "vclaim": "Traktat Lizbo\u0144ski \u2013 kiedy zosta\u0142 podpisany przez Polsk\u0119?\n\nTraktat lizbo\u0144ski by\u0142 negocjowany w dniach 18-19 pa\u017adziernika 2007 roku podczas nieformalnego szczytu Unii Europejskiej w Lizbonie. Polskiej delegacji przewodniczy\u0142 prezydent RP Lech Kaczy\u0144ski, a w jej sk\u0142ad wchodzi\u0142a m.in. minister spraw zagranicznych Anna Fotyga. Polskie stanowisko w negocjacjach okre\u015bla\u0142 specjalny dokument zaakceptowany przez \u00f3wczesnego premiera Jaros\u0142awa Kaczy\u0144skiego. Traktat zosta\u0142 podpisany 13 grudnia 2007 roku, r\u00f3wnie\u017c w stolicy Portugalii, przez premiera Donalda Tuska i ministra spraw zagranicznych Rados\u0142awa Sikorskiego, b\u0119d\u0105cych w roli pe\u0142nomocnik\u00f3w obecnej podczas tej uroczysto\u015bci g\u0142owy pa\u0144stwa.\n\nW dniu 1 kwietnia 2008 roku Sejm wyrazi\u0142 zgod\u0119 na ratyfikacj\u0119 traktatu. W g\u0142osowaniu wzi\u0119\u0142o udzia\u0142 157 pos\u0142\u00f3w Prawa i Sprawiedliwo\u015bci, \u201cza\u201d g\u0142osowa\u0142o 89 pos\u0142\u00f3w.\n\nWypowied\u017a nale\u017cy uzna\u0107 za manipulacj\u0119. Jaros\u0142aw Kaczy\u0144ski nie sk\u0142ada\u0142 swojego podpisu pod traktatem lizbo\u0144skim, natomiast partii Prawo i Sprawiedliwo\u015b\u0107 w g\u0142osowaniu dotycz\u0105cym tej umowy mi\u0119dzynarodowej bli\u017cej by\u0142o do r\u00f3wnego podzia\u0142u na zwolennik\u00f3w i przeciwnik\u00f3w ratyfikacji, ni\u017c jednomy\u015blno\u015bci \u2013 jedynie 57% g\u0142osuj\u0105cych z KP PiS by\u0142o \u201eza\u201d.", "lang": "pl"}