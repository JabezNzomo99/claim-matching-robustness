{"title": "\u00c8 vero che il governo ha ammesso che serve una manovra correttiva?", "subtitle": "", "author": "pagellapolitica.it", "date": null, "vclaim_id": "vclaim-id-12275", "url": "https://pagellapolitica.it/dichiarazioni/8192/e-vero-che-il-governo-ha-ammesso-che-serve-una-manovra-correttiva", "vclaim": "L\u2019affermazione di Renato Brunetta \u00e8 errata, per quanto riguarda Conte, e imprecisa per quanto riguarda Giorgetti. Il presidente del Consiglio \u2013 che ci risulti \u2013 non ha infatti mai ammesso la necessit\u00e0 di effettuare la manovra correttiva. Al massimo ha detto, a fine gennaio, che era prematuro parlarne.\n\nIl sottosegretario alla presidenza del Consiglio Giancarlo Giorgetti, allo stesso modo, non ha rilasciato dichiarazioni che dicano in modo chiaro che sar\u00e0 necessario fare una manovra correttiva. Ma con le sue parole ha lasciato aperta la porta al fatto che, nei prossimi mesi, il governo \u201cvedr\u00e0\u201d se una simile correzione di rotta sar\u00e0 necessaria o meno.\n\nUna linea, questa, che in fondo sembra essere sostanzialmente la stessa del ministro dell\u2019Economia Giovanni Tria, il quale non ha chiuso la porta all\u2019ipotesi di una manovra correttiva \u2013 se l\u2019economia dovesse crescere meno del previsto, e non esclusivamente per effetto della congiuntura economica \u2013 ma ha sostenuto che sia ancora prematuro parlarne.", "lang": "it"}