{"title": "\u00c8 vero che l'Italia \u00e8 la pi\u00f9 bassa penetrazione di pay-tv in Europa?", "subtitle": "Abbiamo verificato le dichiarazioni dell'amministratore delegato di Telecom Italia, Amos\u00a0Genish\u00a0a  La Stampa", "author": "www.agi.it", "date": "2018-04-05T07:23+0200", "vclaim_id": "vclaim-id-9925", "url": "https://www.agi.it/fact-checking/pay_tv_italia-3736157/news/2018-04-05/", "vclaim": "Amos Genish, amministratore delegato e direttore generale di Telecom Italia da settembre 2017, ha dichiarato il 3 aprile in un\u2019intervista con La Stampa: \u201cIl mercato della pay-tv in Italia ha la minore penetrazione in Europa, 32% contro 60% e pi\u00f9. Penso sia colpa della concentrazione su uno-due player e del ritardo della fibra\u201d.\n\nA fine 2015, la percentuale di penetrazione in Italia era al 25% (pag. 6). Come si vede nel grafico (pag. 5) elaborato da Analysis Mason, l\u2019Italia \u00e8 ultima in questa classifica, molto distante da Francia, vicina all\u201980%, dal Regno Unito e dalla Germania, entrambe vicine al 60%, e dalla media dell\u2019Europa occidentale, che a sua volta si assesta intorno al 60%.\n\nAnche in Europa orientale la media percentuale di penetrazione delle pay-tv \u00e8 superiore al dato italiano. Secondo un report di International Data Corporation del 2017 il grado di penetrazione delle pay-tv in Europa Centrale e dell\u2019Est \u00e8 del 71%, con un minimo del 41% in Repubblica Ceca e un massimo del 97% in Romania.\n\nDunque \u00e8 vero, come afferma Genish, che il dato italiano sia il pi\u00f9 basso in Europa, la cui media \u2013 considerati i dati relativi all\u2019Europa occidentale e dell\u2019Est - \u00e8 superiore al 60%.\n\n\u00c8 possibile che l\u2019a.d. di Telecom sia stato leggermente impreciso o che gli ultimissimi dati \u2013 contenuti in rapporti a pagamento a cui non abbiamo accesso - abbiano fatto registrare un qualche aumento percentuale, del resto pronosticato per l\u2019Italia per il periodo 2017-2023.\n\nIl mercato della pay-tv in Italia ha la minore penetrazione in Europa, 32% contro 60% e pi\u00f9. Penso sia colpa della concentrazione su uno-due player e del ritardo della fibra", "lang": "it"}