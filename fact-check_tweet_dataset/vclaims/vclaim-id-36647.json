{"title": "Che cosa non dice Toninelli sull\u2019aumento dei pedaggi nelle regioni della Lega", "subtitle": "", "author": "pagellapolitica.it", "date": null, "vclaim_id": "vclaim-id-36647", "url": "https://pagellapolitica.it/dichiarazioni/8488/che-cosa-non-dice-toninelli-sullaumento-dei-pedaggi-nelle-regioni-della-lega", "vclaim": "\u00abAnche dal 1\u00b0 gennaio di quest\u2019anno, in quasi tutte le autostrade i pedaggi non sono aumentati. Ci sono per\u00f2 purtroppo delle eccezioni [...]: le regioni dove sono aumentati i pedaggi sono solo queste due, Lombardia e Veneto, le regioni che sono storicamente amministrate dai bravissimi governatori e amministratori della Lega\u00bb (min. -8:18)\n\nIl 5 gennaio 2020 l\u2019ex ministro delle Infrastrutture e dei Trasporti Danilo Toninelli (M5s) ha pubblicato un video su Facebook in cui ha annunciato (min: -8:18) che \u00abanche dal 1\u00b0 gennaio di quest\u2019anno, in quasi tutte le autostrade i pedaggi non sono aumentati\u00bb. Secondo il senatore del Movimento 5 stelle, \u00abci sono per\u00f2 purtroppo delle eccezioni [...]: le regioni dove sono aumentati i pedaggi sono solo queste due, Lombardia e Veneto\u00bb, che sono amministrate dalla Lega.\n\nNel suo video Toninelli fa riferimento all\u2019articolo 13 del Milleproroghe, che di fatto ha stabilito il blocco dell\u2019aumento dei pedaggi autostradali per quelle concessionarie \u2013 ricordiamo che in Italia le autostrade sono di propriet\u00e0 dello Stato, ma vengono affidate in concessione a privati (come Autostrade per l\u2019Italia) o a societ\u00e0 a partecipazione pubblica (come Anas) \u2013 il cui piano economico finanziario \u00e8 scaduto.\n\nCon il price cap, in parole semplici, si stabilisce un tetto massimo per gli aumenti, per un certo numero di anni, e nel rispetto di questo vincolo la concessionaria pu\u00f2 fissare i prezzi e le tariffe, in base \u2013 tra le altre cose \u2013 alla possibilit\u00e0 di efficientamento della gestione e dell\u2019andamento del traffico. Prima del \u201cdecreto Genova\u201d, come spiega un approfondimento di luglio 2019 pubblicato da , \u00absi riconoscevano al concessionario aumenti annuali di pedaggio pari al 70 per cento dell\u2019inflazione\u00bb. Un criterio rigido insomma. Secondo un articolo del di febbraio 2019, il metodo del dovrebbe invece portare nel tempo ad \u00abaumenti legati al miglioramento del servizio e calmierati\u00bb.\n\nNon sono mancate per\u00f2 le polemiche da parte di alcune concessionarie, che accusano il governo di aver cambiato le regole \u201cin corsa\u201d e che hanno annunciato possibili ricorsi in sede legale.\n\n\u00abAllo stato attuale le societ\u00e0 concessionarie hanno presentato proposte di adeguamento tariffario sulla base di criteri stabiliti dai precedenti piani economici finanziari\u00bb, spiega il disegno di legge di conversione del Milleproroghe. Questa circostanza, prosegue il testo, \u00abpotrebbe comportare aumenti delle tariffe in misura superiore a quella stabilita dall\u2019Autorit\u00e0 di regolazione dei trasporti\u00bb. Chi ha usato i \u00abcriteri stabiliti dai precedenti piani economici finanziari\u00bb non ha infatti rispettato il metodo del e potrebbe quindi teoricamente imporre tariffe superiori a quelle consentite dalle norme pi\u00f9 recenti.\n\nIl Milleproroghe ha anche fissato una data di scadenza entro la quale i concessionari dovranno presentare allo Stato le loro proposte di aggiornamento dei piani economici finanziari, che questa volta tengano per\u00f2 in considerazione i nuovi criteri. La data per la presentazione dei piani \u00e8 stata fissata entro il 30 marzo 2020, ma il perfezionamento dei piani stessi potr\u00e0 avvenire \u00abentro e non oltre il 30 luglio 2020\u00bb.\n\nIn primo luogo ci sono le 16 concessionarie per le quali \u00e8 scaduto il periodo regolatorio, ossia il periodo di cinque anni dopo il quale i piani economici finanziari vanno aggiornati. Per queste societ\u00e0 \u00abil termine per l\u2019adeguamento delle tariffe autostradali relative all\u2019anno 2020 \u00e8 differito sino alla definizione del procedimento di aggiornamento dei Piani economici finanziari predisposti in conformit\u00e0 alle delibere adottate dall\u2019Autorit\u00e0 di Regolazione dei Trasporti\u00bb.\n\nIn secondo luogo \u00abnon \u00e8 stato concesso alcun incremento tariffario\u00bb a cinque concessionarie a cui \u00e8 scaduto l\u2019intero contratto di concessione. Tra queste, ad esempio, c\u2019\u00e8 l\u2019Autostrada del Brennero, la cui concessione \u00e8 scaduta dal 2014 \u2013 la societ\u00e0 nel mentre si occupa dell\u2019ordinaria amministrazione \u2013 e di cui da tempo si tratta per un rinnovo che ad oggi non \u00e8 ancora arrivato.\n\nInfine, l\u2019aumento dei pedaggi \u00e8 stato autorizzato solo a quattro societ\u00e0: Concessioni autostradali venete (+1,20 per cento), che gestisce un tratto autostradale nell\u2019area tra Mestre e Padova; Autovia Padana (+4,88 per cento), ossia l\u2019A21 Brescia-Piacenza; Bre.Be.Mi. (+3,79 per cento), sigla che sta per \u201cBrescia-Bergamo-Milano\u201d; Pedemontana Lombarda (+0,80 per cento), tra Varese e Bergamo.\n\nToninelli ha quindi ragione quando dice che i pedaggi aumentano solo in Lombardia e Veneto, regioni guidate da governatori leghisti, rispettivamente Attilio Fontana e Luca Zaia. I quattro tratti autostradali che possono aumentare i pedaggi nel 2019 si trovano in queste regioni. Ma ci sono alcune cose che il senatore ed ex ministro del M5s non dice.\n\nA fine 2018 fu proprio Danilo Toninelli, all\u2019epoca ministro delle Infrastrutture e dei Trasporti, a consentire rincari dei pedaggi nel 2019 per 11 concessionarie, tra cui anche quelle che alzeranno i prezzi nel 2020. La nuova gestione del Mit ha insomma replicato in parte per il 2020 quanto Toninelli aveva deciso per il 2019.\n\nIl 22 dicembre 2019 il senatore del M5s aveva inoltre scritto un articolo sul in cui annunciava in anticipo il blocco dei pedaggi previsto per il 2020 dal Milleproroghe, per le concessionarie che non si fossero adeguate \u00aballa norma del MoVimento 5 Stelle che fissa la rivoluzione nei pedaggi autostradali\u00bb. Lo stesso ex ministro definisce questa norma come \u00abla norma Toninelli\u00bb. Da queste parole si desume che le concessionarie a cui \u00e8 stato concesso l\u2019aumento dei pedaggi rispettano quanto previsto dalle nuove norme in tema di concessioni autostradali, aggiornate anche da Toninelli quando era ministro.\n\nCome ha spiegato a il Mit via email, gli aumenti rispettano gli atti convenzionali, ossia quegli atti che regolano il rapporto tra Stato e concessionarie e normano, tra le altre cose, le modalit\u00e0 di adeguamento tariffario. Come si legge nella relazione del Mit pi\u00f9 recente sulle concessioni autostradali (pubblicata a luglio 2019), gli aumenti vengono concessi nei casi in cui lo Stato accerti che siano stati effettivamente realizzati gli investimenti programmati dal piano economico finanziario. Ed \u00e8 questo il caso delle quattro concessionarie in questione, come ha confermato il Mit a via email.\n\nQuesta versione dei fatti \u00e8 stata ripresa anche da Concessioni autostradali venete \u2013 una delle quattro societ\u00e0 che possono introdurre rincari \u2013 che il 1\u00b0 gennaio 2020 ha spiegato in un comunicato: \u00abL\u2019aggiornamento delle tariffe per il nuovo anno [...] \u00e8 stato concesso in virt\u00f9 dei risultati ottenuti dalla Concessionaria sul fronte degli investimenti e delle manutenzioni previste nel Piano economico finanziario. [...] Gli adeguamenti tariffari sono stati autorizzati a valle del pieno rispetto degli investimenti e degli obblighi di manutenzione della rete avvenuti nel corso del 2019\u00bb.\n\nRicapitolando: le quattro concessionarie autostradali che aumenteranno i pedaggi nel 2020 si trovano in regioni amministrate dalla Lega, come dice Toninelli. Ma vanno fatte delle precisazioni. In primo luogo, questo aumento si era gi\u00e0 verificato per il 2019, quando era ministro lo stesso Toninelli. In secondo luogo, la possibilit\u00e0 di concedere aumenti a determinate societ\u00e0 rispetta gli accordi convenzionali tra le concessionarie coinvolte e lo Stato.\n\n\u00c8 comunque vero che grazie al Milleproroghe \u2013 e al \u201cdecreto Genova\u201d \u2013 gli aumenti siano bloccati sulla grande maggioranza (il 95 per cento) delle autostrade.\n\nL\u2019ex ministro delle Infrastrutture e dei Trasporti Danilo Toninelli ha criticato due regioni leghiste \u2013 Lombardia e Veneto \u2013 dicendo che solo in queste ci saranno dei rincari dei pedaggi autostradali, mentre \u00abdal 1\u00b0 gennaio di quest\u2019anno, in quasi tutte le autostrade i pedaggi non sono aumentati\u00bb. Il senatore del M5s ha ragione, anche se ci sono alcune cose che non dice.\n\nInnanzitutto, \u00e8 vero che con il \u201cdecreto Milleproroghe\u201d sono stati bloccati gli aumenti dei pedaggi sul 95 per cento delle rete autostradale italiana, perch\u00e9 si \u00e8 prorogato il termine entro il quale le concessionarie devono adeguare i propri piani economici finanziari alle disposizioni contenute nel \u201cdecreto Genova\u201d, approvato dal precedente governo Lega-M5s con Toninelli ministro.\n\nIl 5 per cento di rete su cui ci saranno aumenti si trova effettivamente in Lombardia e Veneto (anche se non copre tutta la loro rete autostradale), ma alle societ\u00e0 a cui sono stati concessi i rincari era stato dato lo stesso permesso per il 2019, con Toninelli al governo. Inoltre queste quattro autostrade possono aumentare i pedaggi perch\u00e9 rispettano quanto previsto dai loro accordi convenzionali con lo Stato.", "lang": "it"}