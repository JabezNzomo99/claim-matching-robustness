{"title": "T\u00ebrheqjet Speciale t\u00eb Tha\u00e7it, Veseli e Haradinajt", "subtitle": "", "author": "kallxo.com", "date": null, "vclaim_id": "vclaim-id-22167", "url": "https://kallxo.com/krypometer/terheqjet-speciale-te-thacit-veseli-e-haradinajt/", "vclaim": "Hashim Tha\u00e7i ka paraqitur q\u00ebndrime t\u00eb ndryshme p\u00ebr Gjykat\u00ebn Speciale. N\u00eb 2015 kishte rolin kryesor n\u00eb bindjen e deputet\u00ebve p\u00ebr t\u00eb votuar ndryshimet kushtetuese p\u00ebr t\u00eb mund\u00ebsuar formimin e Gjykat\u00ebs Speciale. Pas ngjarjeve t\u00eb 22 dhjetorit ai kishte deklaruar se nisma e deputet\u00ebve ishte legjitime dhe se ai do t\u00eb respektonte mendimin e deputet\u00ebve. E kjo nism\u00eb buronte nga deputetet e PDK-s\u00eb, t\u00eb cil\u00ebs i kishte prir\u00eb Tha\u00e7i p\u00ebr 16 vjet. Fakti q\u00eb gjysma e deputet\u00ebve nism\u00ebtar\u00eb ishin nga PDK-ja dhe se Veseli ishte treguar i gatsh\u00ebm q\u00eb n\u00eb m\u00ebnyr\u00eb urgjente t\u00eb procedonte nism\u00ebn p\u00ebr shfuqizimin e speciales e b\u00ebn at\u00eb p\u00ebrkrah\u00ebs t\u00eb k\u00ebsaj nisme. Pro nism\u00ebs ishte deklaruar edhe kryeministri Ramush Haradinaj. Por viti i ri, tre lider\u00ebve u solli edhe q\u00ebndrime t\u00eb reja. \u2018Reflektuan\u2019 nj\u00ebri pas tjetrit. I pari ishte kryeparlamentari, Kadri Veseli. N\u00eb letr\u00ebn e tij t\u00eb 8 janarit, ai tha se Specialja do t\u00eb ndodh\u00eb. Tri jav\u00eb m\u00eb von\u00eb u t\u00ebrhoq edhe presidenti, Hashim Tha\u00e7i. Ai tha se \u201cGjykata Speciale nuk mund t\u00eb shfuqizohen dhe as nuk do t\u00eb shfuqizohet\u201d. N\u00eb t\u00eb nj\u00ebjt\u00ebn dit\u00eb, pas Presidentit u t\u00ebrhoq edhe Kryeministri. Madje Ramush Haradinaj tha se kjo nuk \u00ebsht\u00eb t\u00ebrheqje, por reflektim. Reflektimi i tyre ndodhi pas shum\u00eb presioneve q\u00eb erdh\u00ebn nga Shtetet e Bashkuara t\u00eb Amerik\u00ebs, Britanis\u00eb s\u00eb Madhe dhe vendet e BE-s\u00eb. Prandaj \u201cKrypometri ka v\u00ebrejtur NDRYSHIM Q\u00cbNDRIMI te k\u00ebta tre lider\u00eb.", "lang": "sq"}