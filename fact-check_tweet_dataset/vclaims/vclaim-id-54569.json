{"title": "Co wykaza\u0142a kontrola NIK dotycz\u0105ca finans\u00f3w Las\u00f3w Pa\u0144stwowych?", "subtitle": "Co wykaza\u0142a kontrola NIK dotycz\u0105ca finans\u00f3w Las\u00f3w Pa\u0144stwowych? Odpowied\u017a znajdziecie w naszej analizie wypowiedzi Urszuli Zieli\u0144skiej.", "author": "demagog.org.pl", "date": null, "vclaim_id": "vclaim-id-54569", "url": "https://demagog.org.pl/wypowiedzi/co-wykazala-kontrola-nik-dotyczaca-finansow-lasow-panstwowych/", "vclaim": "Wypowied\u017a pos\u0142anki Urszuli Zieli\u0144skiej uznajemy za manipulacj\u0119, poniewa\u017c raport NIK opublikowany w 2015 wykaza\u0142, \u017ce sytuacja finansowa Las\u00f3w Pa\u0144stwowych jest dobra i stabilna. Wskazane przez kontroler\u00f3w zastrze\u017cenia m.in. sta\u0142y wzrost koszt\u00f3w sta\u0142ych zarz\u0105du czy wzrost wynagrodze\u0144 mog\u0105 mie\u0107 wp\u0142yw w przysz\u0142o\u015bci na nieosi\u0105gni\u0119cie podstawowych cel\u00f3w dzia\u0142alno\u015bci organizacji m.in. ochron\u0119 polskich las\u00f3w.\n\nPos\u0142anka Urszula Zieli\u0144ska na 14. Posiedzeniu Sejmu IX kadencji poruszy\u0142a kwesti\u0119 stanu finansowego Las\u00f3w Pa\u0144stwowych. Przedstawicielka partii Zieloni zwraca si\u0119 z zapytaniem do rz\u0105dz\u0105cych jakie dzia\u0142ania zosta\u0142y podj\u0119te od roku 2015, w kt\u00f3rym to zosta\u0142 opublikowany raport NIK wskazuj\u0105cy, i\u017c \u017ar\u00f3d\u0142a problem\u00f3w finansowych Las\u00f3w Pa\u0144stwowych maj\u0105 miejsce w wysokich kosztach administracyjnych i wysokich kosztach sta\u0142ych.\n\nNa wst\u0119pie nale\u017cy podkre\u015bli\u0107, i\u017c przytoczony przez pos\u0142ank\u0119 raport odnosi si\u0119 do lat 2011-2013. Wed\u0142ug NIK sytuacja maj\u0105tkow\u0105 Las\u00f3w Pa\u0144stwowych we wspomnianym okresie mo\u017cna oceni\u0107 jako dobr\u0105 i stabiln\u0105. Kontrolerzy zwracaj\u0105 jednak uwag\u0119 na gospodark\u0119 finansow\u0105 badanej organizacji, kt\u00f3ra mo\u017ce w przysz\u0142o\u015bci narazi\u0107 Lasy Pa\u0144stwowe na nieosi\u0105gni\u0119cie podstawowych cel\u00f3w dzia\u0142ania tj. zachowania i ochrony las\u00f3w oraz ekosystem\u00f3w le\u015bnych, a tak\u017ce utrzymania i powi\u0119kszania upraw i zasob\u00f3w le\u015bnych. Potencjalnie takiego stanu rzeczy nale\u017cy upatrywa\u0107 w sta\u0142ym wzro\u015bcie koszt\u00f3w zarz\u0105du, wzro\u015bcie wynagrodze\u0144 oraz zwi\u0119kszeniu nak\u0142ad\u00f3w inwestycyjnych.\n\nZ raportu NIK wynika, \u017ce w okresie 2010-2013 odnotowano wzrost przeci\u0119tnego wynagrodzenia o ponad 24%, z poziomu 5 595 z\u0142 do 6 980 z\u0142. W przypadku zarobk\u00f3w cz\u0142onk\u00f3w zarz\u0105du wzrost ten by\u0142 wy\u017cszy \u2013 ponad 26%.\n\nW przypadku inwestycji NIK stwierdzi\u0142a, \u017ce \u015brodki przeznaczone na inwestycje w Lasach Pa\u0144stwowych by\u0142y relatywnie wysokie \u2013 stanowi\u0142y ponad 15% wszystkich wydatk\u00f3w organizacji. W badanym okresie \u015brodki te przekracza\u0142y o 11-20% wielko\u015b\u0107 \u015brodk\u00f3w przeznaczonych na hodowl\u0119 i ochron\u0119 las\u00f3w. NIK podkre\u015bla tak\u017ce, i\u017c dynamika wzrostu \u015brodk\u00f3w przeznaczanych przez Lasy Pa\u0144stwowe na ochron\u0119 i hodowl\u0119 lasu by\u0142a wyra\u017anie ni\u017csza od dynamiki wzrostu wydatk\u00f3w inwestycyjnych.\n\nWysoko\u015b\u0107 przeci\u0119tnego wynagrodzenia w danym roku w Lasach Pa\u0144stwowych uwzgl\u0119dniana jest w sprawozdaniach finansowych:\n\nW okresie 2014-2019 przeci\u0119tne miesi\u0119czne wynagrodzenie wzros\u0142o o ok. 11,4%. \u015arednio rocznie wzrost ten wyni\u00f3s\u0142 2,2% procent. Natomiast w okresie 2010-2013 \u015brednio zarobki pracownik\u00f3w wzrasta\u0142y o 7,8%.\n\nPoni\u017cej prezentujemy odsetek jaki stanowi\u0142y koszty dzia\u0142alno\u015bci administracyjnej w kosztach og\u00f3\u0142em na przestrzeni lat 2011-2019:\n\nAnalizuj\u0105c powy\u017csze dane w uj\u0119ciu ilo\u015bciowym ci\u0119\u017cko wskaza\u0107 tendencj\u0119 spadkow\u0105 b\u0105d\u017a te\u017c wzrostow\u0105. Bior\u0105c jednak pod uwag\u0119 liczby bezwzgl\u0119dne, koszty dzia\u0142alno\u015bci administracyjnej Las\u00f3w Pa\u0144stwowych ros\u0142y z roku na roku, pocz\u0105wszy od kwoty 2 828 037,6 tys. z\u0142 w roku 2011 do kwoty 3 745 469,5 z\u0142 w roku 2019. Spadek b\u0105d\u017a te\u017c wzrost koszt\u00f3w dzia\u0142alno\u015bci administracyjnych w kosztach og\u00f3\u0142em by\u0142 wi\u0119c spowodowany zmianami koszt\u00f3w ca\u0142kowitych.", "lang": "pl"}