{"title": "Dove si vota a 16 anni nel mondo?", "subtitle": "", "author": "pagellapolitica.it", "date": null, "vclaim_id": "vclaim-id-10560", "url": "https://pagellapolitica.it/dichiarazioni/7103/dove-si-vota-a-16-anni-nel-mondo", "vclaim": "\"Il voto a sedici anni esiste gi\u00e0 in molti Stati: Austria, Argentina, Brasile, Ecuador, isola di Man, di Jersey e di Guersney, Cuba, in Svizzera nel cantone di Glarona e in Germania in molti Lander e in Scozia per il referendum sull'indipendenza\".\n\nSei Stati del mondo permettono ai sedicenni di votare, secondo il , questa scheda del gennaio 2011 a cura del (prima che l\u2019ampliamento dei votanti fosse approvato in Argentina) e un articolo del giugno scorso della sezione Datablog del . In molti casi si tratta di un ampliamento avvenuto nell\u2019ultimo decennio. Qui considereremo quelli in cui si pu\u00f2 votare alle elezioni del parlamento o di altri organi rappresentativi nazionali, e non i molti Paesi in cui i sedicenni sono elettori nelle elezioni locali.\n\nIn Austria il voto ai sedicenni attualmente in vigore \u00e8 stato introdotto nel 2007 da un governo di grande coalizione conservatori-socialdemocratici, dopo molte discussioni. La prima elezione in cui il diritto \u00e8 stato esercitato \u00e8 avvenuta nel settembre del 2008 (quando quel governo \u00e8 caduto). L\u2019Austria \u00e8 stato il primo Paese dell\u2019Unione Europea - e finora l\u2019unico - ad abbassare l\u2019et\u00e0 minima legale per il voto. Vale la pena ricordare che l\u2019et\u00e0 minima per candidarsi alle cariche pubbliche, in Austria, \u00e8 rimasta a 18 anni.\n\nIn Argentina l\u2019et\u00e0 minima per votare \u00e8 stata abbassata a 16 anni alla fine del 2012, ma per i sedici e diciassettenni - come per i maggiori di 70 anni - il voto \u00e8 opzionale e non obbligatorio (chi non vota in Argentina pu\u00f2 incorrere in una multa).\n\nIn Brasile la Costituzione del 1988 ha abbassato l\u2019et\u00e0 del voto a 16 anni ma, come precisa l\u2019art. 14, il voto \u00e8 obbligatorio solo tra i 18 e i 70 anni (\n\nAnche in Ecuador \u00e8 facoltativo il voto per chi ha 16 e 17 anni, mentre \u00e8 obbligatorio tra i 18 e i 65, secondo quanto stabilisce l\u2019articolo 63 della Costituzione del 2008. a partire dai 16 anni d\u2019et\u00e0 Costituzione del 1976, e il voto per i sedicenni \u00e8 previsto anche dalla\n\nIn diversi Paesi, in particolare dell\u2019Est Europa, il matrimonio tra i 16 e i 18 anni o l\u2019avere un lavoro permette ad un cittadino di entrare nella maggiore et\u00e0 \u201cin anticipo\u201d e di godere quindi dei pieni diritti civili e politici, incluso quello del voto. Ci\u00f2 avviene in particolare in Ungheria e nelle Filippine (matrimonio), in Bosnia, Croazia, Slovenia e Serbia (se occupato).\n\nCi sono poi alcuni casi di territori che non sono del tutto indipendenti ma che godono comunque dell\u2019autogoverno, in particolare tre possedimenti della Corona britannica. Nell\u2019Isola di Man, una legge che ha abbassato l\u2019et\u00e0 minima del voto a 18 anni \u00e8 stata approvata nel 2008 (l\u2019isola \u00e8 una dipendenza della Corona britannica posta tra Gran Bretagna e Irlanda, che gode di autogoverno). L\u2019anno precedente lo stesso provvedimento era stato preso nell\u2019isola di Jersey, un\u2019altra dipendenza della Corona nel Canale della Manica. Anche la vicina isola di Guernsey, che gode di un simile di autogoverno, prese la decisione di abbassare l\u2019et\u00e0 minima per votare a 16 anni alla fine del 2007.\n\nBeppe Grillo cita correttamente i diversi esempi dei Paesi che permettono il voto ai sedicenni, anche se sarebbe forse generoso qualificarli come \u201cmolti\u201d: sono cinque Paesi pi\u00f9 uno (Cuba) a partito unico, pi\u00f9 una serie di piccoli territori autonomi e diversi casi di elezioni locali. Ad ogni modo, la lista \u00e8 corretta - dimenticandosi solo il Nicaragua, tra gli Stati indipendenti - quindi \u201cVero\u201d per il fondatore del Movimento 5 Stelle.", "lang": "it"}