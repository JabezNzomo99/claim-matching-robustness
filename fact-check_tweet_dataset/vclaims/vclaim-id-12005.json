{"title": "Nei, klimautslippene fra elbiler i Norge er ikke dobbelt s\u00e5 h\u00f8ye som fra \u00abfossilbiler\u00bb", "subtitle": "Elbiler i Norge gir ikke h\u00f8yere utslipp fra kraftproduksjon andre steder i Europa.", "author": "www.faktisk.no", "date": null, "vclaim_id": "vclaim-id-12005", "url": "https://www.faktisk.no/faktasjekker/yXA/nei-klimautslippene-fra-elbiler-i-norge-er-ikke-dobbelt-sa-hoye-som-fra-fossilbiler", "vclaim": "\u00abElbilene b\u00f8r forbys\u00bb er tittelen p\u00e5 et leserinnlegg publisert i Dagens N\u00e6ringsliv 30. desember. Innlegget er skrevet av Henning Flingtorp, som titulerer seg selv som en \u00abmoden ingeni\u00f8r\u00bb. Han har hatt flere lederstillinger innen oljeindustrien, og jobber i dag for ingeni\u00f8rselskapet Citec.\n\nFlingtorp skriver at elbilen er fremtidens bil, og at den er forut for sin tid. Han mener imidlertid at teknologien b\u00f8r settes p\u00e5 vent, frem til det utvikles bedre teknologi for \u00e5 h\u00e5ndtere utslippene fra de mest forurensende kraftkildene, som forsyner elbiler med str\u00f8m.\n\nPer dags dato mener han elbilene belaster klimaet dobbelt s\u00e5 mye som fossilbilene gj\u00f8r, fordi de bruker str\u00f8m som ellers kunne blitt eksportert til andre europeiske land, som baserer seg p\u00e5 kullkraft.\n\nI denne faktasjekken skal vi se n\u00e6rmere p\u00e5 p\u00e5standen om at elbilene i Norge belaster klimaet dobbelt s\u00e5 mye som fossilbilene.\n\nN\u00e5r Faktisk.no tar kontakt med Flingtorp viser han til to forskjellige Excel-ark som dokumentasjon for p\u00e5standen. De kan lastes ned her og her.\n\nFlingtorp har satt opp egne regnestykker basert p\u00e5 tallene fra flere ulike unders\u00f8kelser, som if\u00f8lge ham viser at elbiler gir dobbelt s\u00e5 store utslipp av CO\u2082 som bensin- og dieselbiler.\n\nEt premiss for regnestykket er at all str\u00f8m elbiler i Norge bruker, ville blitt brukt til \u00e5 erstatte kullkraft i andre land i Europa. Dette premisset skal vi komme tilbake til. If\u00f8lge Flingtorps regnestykke har elbiler et utslipp p\u00e5 532 gram CO\u2082-ekvivalenter per kilometer, mens tilsvarende tall for diesel- og bensinbiler er p\u00e5 henholdsvis 242 og 271 gram CO\u2082 -ekvivalenter per kilometer.\n\nFlingtorp har fors\u00f8kt \u00e5 beregne seg frem til tallene sine ved \u00e5 sette opp egne regnestykker med tall fra flere ulike kilder. Det hadde han ikke trengt \u00e5 gj\u00f8re. Fra f\u00f8r finnes det fagfellevurderte studier som sammenligner utslippene fra elbiler, ogs\u00e5 ved \u00e5 justere for ulike str\u00f8mkilder.\n\nFor \u00e5 vurdere hvorvidt elbiler er mer milj\u00f8vennlige enn fossilbiler, m\u00e5 man se p\u00e5 hvor mye bilene forurenser gjennom hele livsl\u00f8pet inkludert produksjon. Det finnes flere vitenskapelige studier (livsl\u00f8psanalyser) som unders\u00f8ker dette.\n\nFaktisk.no en livsl\u00f8psanalyse publisert i som sammenligner livsl\u00f8psutslippene av CO\u2082-ekvivalenter per kj\u00f8rte kilometer for 125 ulike biler. Studien er foretatt av forskere ved Massachusetts Institute of Technology (MIT). De ulike modellene inkluderer b\u00e5de fossilbiler, hybridbiler og elbiler.\n\nForskerne bak den nevnte studien har laget en infografikk p\u00e5 nettstedet C . Grafikken kan justeres ut fra flere forskjellige forutsetninger, for eksempel energimiksen i str\u00f8mforsyningen.\n\nSelv dersom man stiller inn energimiksen til kun \u00e5 komme fra kull, er utslippene fra elbilene og hybridbilene fortsatt i snitt langt lavere enn for fossilbilene. Med andre ord har elbilene fortsatt en fordel over fossilbilene, selv n\u00e5r str\u00f8mmen utelukkende kommer fra kullkraft.\n\nSelv om vi aksepterer premisset til Flingtorp om at norske elbiler utelukkende g\u00e5r p\u00e5 kull, er p\u00e5standen alts\u00e5 helt feil.\n\nFlingtorp har f\u00e5tt flere kritiske svar p\u00e5 leserinnlegget sitt. Blant dem som har svart er den ferske digitaliseringsministeren Nikolai Astrup (H), som var utviklingsminister da han besvarte innlegget. I et leserinnlegg i samme avis skriver han blant annet f\u00f8lgende:\n\nFlingtorp har senere besvart kritikken fra Astrup i et , der han hevder at Astrup tar feil. Sp\u00f8rsm\u00e5let man sitter igjen med etter disse innleggene, er alts\u00e5 om premisset til Flingtorp gir mening. Stemmer det at str\u00f8mmen norske elbiler kj\u00f8rer p\u00e5 ville erstattet kullkraft i andre europeiske land?\n\nProfessor emeritus Michael Hoel ved Universitetet i Oslo har blant annet forsket p\u00e5 karbonprising, og har v\u00e6rt med p\u00e5 skrive en p\u00e5 oppdrag for det dav\u00e6rende Milj\u00f8verndepartementet i 2000.\n\nHan sier at det er Astrup som har rett, med tanke p\u00e5 hvordan kvotesystemet p\u00e5virker utslippene.\n\n\u2013 N\u00e5r vi bytter ut fossilbiler med elbiler, g\u00e5r utslippene i Norge ned, og de g\u00e5r ikke opp i andre land, sier Hoel til Faktisk.no.\n\n\u2013 Den korte forklaringen er at kvotemarkedet fungerer slik at det hvert \u00e5r blir tildelt et antall kvoter, som gradvis trappes ned. En kvote er en rettighet til \u00e5 slippe ut ett tonn CO\u2082. N\u00e5r du har brukt opp kvotene dine, har du ikke rettigheter til \u00e5 slippe ut mer, sier han.\n\nMen det er ikke alt som omfattes av EUs kvotesystem.\n\n\u2013 Bensin og diesel er ikke omfattet av kvotemarkedet. Dersom vi reduserer bruken av bensin og diesel, blir det mindre utslipp. \u00d8kt bruk av elbil f\u00f8rer til at mer av kraftproduksjonen g\u00e5r til elbilene, men det f\u00f8rer til at man m\u00e5 kutte i andre ting som krever kraftproduksjon, sier professoren.\n\nHoel forklarer at det ikke egentlig er noen gode grunner til at kvotesystemet ikke ogs\u00e5 inkluderer bensin og diesel. I utredningen han selv var med p\u00e5 \u00e5 skrive ( ), anbefales det at alt skal tas inn i kvotesystemet.\n\n\u2013 Slik ble det ikke i EU, og da ble det heller ikke slik i Norge. Det er politiske grunner til at det er blitt slik. Det hadde v\u00e6rt fullt mulig \u00e5 ta inn diesel og bensin i kvotesystemet. Man kunne for eksempel bakt inn prisen for kvotene i i bensin- og dieselprisen, slik man fra f\u00f8r gj\u00f8r med diesel- og bensinavgifter. Hvis vi \u00f8konomer fikk bestemme, ville alle utslipp v\u00e6rt omfattet av kvotemarkedet.\n\nForsker Lasse Fridstr\u00f8m ved Transport\u00f8konomisk institutt er helt p\u00e5 linje med Hoel og Astrup. I en e-post til Faktisk.no skriver han:\n\nN\u00e5r det gjelder de samlede utslippene fra elbiler, understreker han at de er mer milj\u00f8vennlige enn bensin- og dieselbiler, til tross for at de er langt mer energikrevende \u00e5 produsere:\n\nForsker Linda Ager-Wick ved NTNU, som er ekspert p\u00e5 livsl\u00f8psanalyser, har tidligere kommet med lignende uttalelser til Faktisk.no:\n\n\u2013 F\u00f8r elbilene begynner \u00e5 kj\u00f8re, har de h\u00f8yere klimagassutslipp enn bensinbiler, fordi batteriene er energikrevende \u00e5 produsere. Men de er mer energieffektive \u00e5 kj\u00f8re, og kan lades opp med fornybar energi. Derfor gj\u00f8r de opp for h\u00f8yere produksjonsutslipp gjennom livssyklusen, sa hun til Faktisk.no i starten av 2018.\n\nFridstr\u00f8m understreker ogs\u00e5 at det er mulig \u00e5 lage batteriene p\u00e5 en mer milj\u00f8vennlig m\u00e5te.\n\nForskningsdirekt\u00f8r Steffen Kallbekken ved Cicero Senter for klimaforskning er ogs\u00e5 tydelig p\u00e5 at elbiler er mer milj\u00f8vennlige enn fossilbiler. Heller ikke han mener premisset til Flingtorp gir mening.\n\nHan mener det kan v\u00e6re problematisk \u00e5 regne inn slike indirekte effekter av utslipp, men hvis man likevel skal gj\u00f8re det (slik Flingtorp gj\u00f8r), setter han opp f\u00f8lgende tankeeksperiment:\n\nHan oppsummerer det slik:\n\nForskerne er med andre ord samstemte om at Flingtorps kullkraftpremiss ikke gir noen mening.\n\nSSB-forsker Geir H. Bjertn\u00e6s har ogs\u00e5 bidratt til debatten i DNs spalter etter Flingtorps f\u00f8rste leserinnlegg. Forskeren p\u00e5peker at selv om bensin- og dieselbiler ikke er omfattet av noe kvotesystem per dags dato, kommer de trolig til \u00e5 bli innlemmet i et lignende system om .\n\nForskeren snakker om EUs nye system for h\u00e5ndtering av utslippsrettigheter i ikke-kvotepliktig sektor. Om dette nye systemet skriver Bjertn\u00e6s blant annet at:\n\n\u00abPlanen er imidlertid at transportsektoren i Norge skal inkluderes i EUs nye system for h\u00e5ndtering av utslippsrettigheter i ikke-kvotepliktig sektor. Det er fortsatt uklart hvor fleksibelt dette systemet blir.\n\nMed full fleksibilitet vil innfasing av elbiler i Norge spille en mindre rolle i en slik europeisk kontekst.\u00bb\n\nEtter at faktasjekken ble publisert har forskningsinstituttet Vestlandsforskning reagert p\u00e5 enkelte deler av Flingtorps tilsvar til Faktisk.no. I en e-post til Faktisk.no skriver de blant annet:", "lang": "no"}