{"title": "Regjeringen har sendt ut n\u00e6rmere 30 000 uten lovlig opphold", "subtitle": "Tallet er riktig, men Per Sandberg kunne v\u00e6rt mer nyansert i begrepsbruken.", "author": "www.faktisk.no", "date": null, "vclaim_id": "vclaim-id-2250", "url": "https://www.faktisk.no/faktasjekker/V1Z/regjeringen-har-sendt-ut-naermere-30-000-uten-lovlig-opphold", "vclaim": "I en debatt under Arendalsuka sendt p\u00e5 TV 2 hevdet Fremskrittspartiets Per Sandberg at den sittende regjeringen har sendt ut snart 30 000 illegale innvandrere i l\u00f8pet av stortingsperioden. Faktisk.no ber Sandberg dokumentere hvor tallet kommer fra, og f\u00e5r f\u00f8lgende svar via Sandbergs politiske r\u00e5dgiver Veronica Pedersen \u00c5sheim:\n\nVedlagt i svaret f\u00e5r vi ogs\u00e5 en tabell over tvangmessige uttransporteringer utf\u00f8rt de siste \u00e5rene, med henvisning til Politiets utlendingsenhet (PU) som sammen med landets politidistrikter har \u00abdet nasjonale ansvaret for tvangsmessig uttransportering av personer som ikke har lovlig opphold i Norge\u00bb. De \u00e5rlige summerte tallene \u00c5sheim sender oss stemmer overens med \u00e5rsstatistikker fra PU:\n\nPU har ikke publiserte m\u00e5nedstall i sine statistikker for tidligere \u00e5r. Vi kontakter derfor PU som bekrefter at tallene i regnestykket \u00c5sheim viser til stemmer overens med PUs tall, med unntak av noen sv\u00e6rt f\u00e5 etterregisterte. Det er alts\u00e5 riktig at 28 086 personer uten lovlig opphold er tvangsmessig sendt ut av landet hittil i regjeringsperioden. Statistikken omfatter ikke personer som av ulike grunner forlater landet frivillig.\n\nMen hvem er egentlig menneskene bak tallene? If\u00f8lge PU er alle personene i statistikken mennesker som hadde ulovlig opphold i Norge ved utsendelsestidspunktet. PU deler disse videre inn i f\u00f8lgende grupper:\n\u2022 Asyl Personer som har s\u00f8kt beskyttelse (asyl) i Norge og som har f\u00e5tt endelig avslag p\u00e5 en asyls\u00f8knad.\n\u2022 Dublin Personer som uttransporteres etter Dublin-avtalen. Avtalen gjelder mellom EU-landene, Island, Sveits, Liechtenstein og Norge. Hovedregelen er at s\u00f8knaden skal behandles av det f\u00f8rste \u00abDublin-landet\u00bb asyls\u00f8keren kommer til. Hvis asyls\u00f8keren senere s\u00f8ker om beskyttelse i et annet Dublin-land, i dette tilfellet Norge, skal han eller hun sendes tilbake til det landet som allerede har behandlet s\u00f8knaden, eller som skal ha ansvar for \u00e5 behandle s\u00f8knaden. Hvis personen har oppholdstillatelse i et annet land skal personen sendes dit.\n\u2022 Bortviste Personer som av ulike grunner blir nektet \u00e5 reise inn i Norge eller f\u00e5r beskjed av norske myndigheter om at de m\u00e5 forlate Norge. En bortvisning er kun et midlertidig forbud, og personene kan komme tilbake senere.\n\u2022 Utviste Alle utviste som ikke har s\u00f8kt beskyttelse (asyl) eller omfattes av Dublin-avtalen. De fleste i denne kategorien er utvist p\u00e5 bakgrunn av straffereaksjon og f\u00e5r et tidsbegrenset innreiseforbud. Mange av disse er borgere fra E\u00d8S-land som i utgangspunktet kan ha lovlig opphold i Norge.\n\u2022 Andre De som faller utenfor de \u00f8vrige kategoriene.\n\nHva er en illegal innvandrer?\n\nPU bruker alts\u00e5 begrepet \u00abpersoner uten lovlig opphold\u00bb om personene. Faktisk.no sp\u00f8r PU om Sandbergs begrep \u00abillegale innvandrere\u00bb:\n\nI Norge er det Utlendingsdirektoratet (UDI) som er den sentrale etaten i utlendingsforvaltningen. UDI behandler blant annet s\u00f8knader om beskyttelse (asyl), og fatter ogs\u00e5 vedtak om bortvising og utvisning som PU senere utf\u00f8rer ved uttransporteringer.\n\nPresser\u00e5dgiver Aslaug S. R\u00f8hne skriver f\u00f8lgende til Faktisk.no i en e-post om Sandbergs bruk av begrepet \u00abillegale innvandrere\u00bb:\n\nUtover dette henviser UDI til rapporten \u00abEt marginalt problem? Asyls\u00f8kere, ulovlig opphold og kriminalitet\u00bb fra 2014 som sier dette om betegnelser p\u00e5 personer uten lovlig opphold:", "lang": "no"}