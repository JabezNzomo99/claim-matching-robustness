{"title": "Nei, syv av ti ni\u00e5ringer er ikke p\u00e5 Snapchat", "subtitle": "Medietilsynet bekrefter at de har gitt NRK gale opplysninger.", "author": "www.faktisk.no", "date": null, "vclaim_id": "vclaim-id-2887", "url": "https://www.faktisk.no/faktasjekker/pYg/nei-syv-av-ti-niaringer-er-ikke-pa-snapchat", "vclaim": "27. november publiserte NRK Hedmark og Oppland en sak om barn og unges bruk av sosiale medier, med tittelen \u00abSnapchat-brukere blir stadig yngre\u00bb. P\u00e5 forsiden av nrk.no hadde saken f\u00e5tt tittelen \u00abSyv av ti 9-\u00e5ringer er p\u00e5 Snapchat\u00bb. P\u00e5standen i denne tittelen var ogs\u00e5 i br\u00f8dteksten i saken:\n\nI en annen sak hos NRK, med tittelen \u00ab Helsesista: - Foreldrene m\u00e5 snakke om det ungene opplever p\u00e5 Snapchat \u00bb, problematiserte NRK at mange ni\u00e5ringer bruker Snapchat p\u00e5 f\u00f8lgende vis:\n\nDe nevnte utdragene fra NRKs saker er endret etter at Faktisk.no tok kontakt, med presisering \u00f8verst i sakene. Aftenposten har ogs\u00e5 tolket tallene p\u00e5 lignende vis i en sak oppdatert i januar i \u00e5r. Det vi skal se n\u00e6rmere p\u00e5 i denne faktasjekken er p\u00e5standen om at syv av ti ni\u00e5ringer er p\u00e5 Snapchat.\n\nI begge de nevnte sakene viser NRK til tall hentet fra rapporten , laget av Medietilsynet. I rapporten finnes det mye statistikk p\u00e5 barn og unges medievaner, herunder bruk av sosiale medier. Om bruken av sosiale medier st\u00e5r det blant annet:\n\nI rapporten st\u00e5r det ogs\u00e5 at 73 prosent av barna i alderen ni til elleve \u00e5r aldri bruker sosiale medier.\n\nDet er f\u00f8rst n\u00e5r barna blir litt eldre at bruken av sosiale medier \u00abtar av\u00bb. Blant 15-16-\u00e5ringene bruker 86 prosent sosiale medier \u00e9n eller flere ganger om dagen, if\u00f8lge rapporten.\n\nUnders\u00f8kelsen viser at 60 prosent av de ni \u00e5r gamle guttene og 70 prosent av de ni \u00e5r gamle jentene, som bruker sosiale medier, bruker Snapchat. N\u00e5r tilsynets unders\u00f8kelse viser at 73 prosent av barna i aldersgruppen ni til elleve \u00e5r ikke bruker sosiale medier, blir andelen ni\u00e5ringer som bruker Snapchat langt lavere enn det NRK oppgir.\n\nHvis vi tar utgangspunkt i at 65 prosent av ni\u00e5ringene (70 prosent av jentene og 60 prosent av guttene) som bruker sosiale medier, bruker Snapchat, og multipliserer dette med de 27 prosentene som bruker sosiale medier i aldersgruppen ni til elleve, finner vi at anslagsvis 17,5 prosent av ni\u00e5ringene bruker Snapchat.\n\nDette er trolig \u00e5 regne som et konservativt anslag. Basert p\u00e5 Medietilsynets rapport er trolig andelen enda litt lavere. Dette fordi andelen ni\u00e5ringer som bruker sosiale medier trolig er lavere enn for aldersgruppen ni til elleve, som ogs\u00e5 inkluderer ti\u00e5ringer og elleve\u00e5ringer. Jevnt over stiger bruken av sosiale medier desto eldre barna blir.\n\nFaktisk.no tar kontakt med Medietilsynet, som har utarbeidet rapporten NRK viser til. Direkt\u00f8r for brukertrygghet Eva Liest\u00f8l forteller til Faktisk.no at NRKs tallbruk er gal, og at dette ogs\u00e5 er tilsynets feil. Det skyldes ikke feil i selve rapporten, men i formidlingen av denne til redaksjonen.\n\nHun forteller at tilsynet er opptatt av \u00e5 sikre at tallene de benytter i intervjuer og annen kommunikasjon med journalister skal bli riktig. I dette tilfellet har tilsynet gitt NRK gale opplysninger, bekrefter hun.", "lang": "no"}