{"title": "Czego dotyczy domnimanie konstytucyjno\u015bci?", "subtitle": "Czego dotyczy domnimanie konstytucyjno\u015bci? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10665", "url": "https://demagog.org.pl/wypowiedzi/czego-dotyczy-domnimanie-konstytucyjnosci/", "vclaim": "Zasada domniemania konstytucyjno\u015bci uchwalanych akt\u00f3w prawnych(w tym kontek\u015bcie ustaw) by\u0142a wielokrotnie przywo\u0142ywana przez Trybuna\u0142 Konstytucyjny w jego orzecznictwie. Warto tu wymieni\u0107 cho\u0107by postanowienie z 16 kwietnia 2014r. o sygnaturze P 37/13 czy postanowienie z 25 marca 2015r. o sygnaturze Ts 16/14. W uzasadnieniu prawnym tego ostatniego czytamy:\n\n\u201cSkar\u017c\u0105cy zdaje si\u0119 zapomina\u0107, \u017ce w polskim porz\u0105dku prawnym obowi\u0105zuje domniemanie konstytucyjno\u015bci przepis\u00f3w, a zatem samo uznanie przez skar\u017c\u0105cego danego aktu ustawowego za sprzeczny z art. 67 ust. 1 Konstytucji nie oznacza jeszcze, \u017ce domaganie si\u0119 spe\u0142nienia okre\u015blonego w nim obowi\u0105zku narusza zakaz wynikaj\u0105cy z art. 31 ust. 2 Konstytucji.\u201d\n\nS\u0105dy konstytucyjne okre\u015bla si\u0119 czasem mianem negatywnego ustawodawcy, wskazujac, \u017ce s\u0105dy te eliminuj\u0105 przepisy niekonstytucyjnych ustaw z systemu obowi\u0105zuj\u0105cego prawa. Takiego poj\u0119cia u\u017cywa m.in. Hans Kelsen. Zatem przez u\u017cycie samej tylko wyk\u0142adni j\u0119zykowej, \u0142atwo mo\u017cna doj\u015b\u0107 do wniosku, \u017ce aby akt straci\u0142 moc obowi\u0105zuj\u0105c\u0105, dana instytucja (w polskim trybie ustawodawczym TK) musi go jej pozbawi\u0107. Ca\u0142y proces przebiega z inicjatywy podmiot\u00f3w wskazanych w Konstytucji jak i ustawie o Trybunale Konstytucyjnym, a co najwa\u017cniejsze tylko ten ostatni ma kompetencj\u0119 do orzekania o niezgodno\u015bci, w tym wypadku ustawy, z ustaw\u0105 zasadnicz\u0105.", "lang": "pl"}