{"title": "Ile dotacji dosta\u0142 szpital?", "subtitle": "Ile dotacji dosta\u0142 szpital? Sprawdzamy co na ten temat powiedzia\u0142 polityk Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-964", "url": "https://demagog.org.pl/wypowiedzi/ile-dotacji-dostal-szpital/", "vclaim": "W grudniu 2015 roku minister Skarbu Pa\u0144stwa podpisa\u0142 umow\u0119 z Instytutem \u201ePomnik-Centrum Zdrowia Dziecka\u201d na mocy kt\u00f3rej Instytut otrzyma 100 mln z\u0142otych wsparcia z Funduszu Restrukturyzacji Przedsi\u0119biorc\u00f3w. Nie nale\u017cy tego jednak\u017ce rozumie\u0107 jako pomoc publiczna, poniewa\u017c zgodnie z rozporz\u0105dzeniem Ministra Skarbu Pa\u0144stwa z dnia 11 sierpnia 2011 r. w sprawie wsparcia nieb\u0119d\u0105cego pomoc\u0105 publiczn\u0105:\n\u2022 None 9. 1. Wsparcie jest udzielane przez ministra w formie: 1) po\u017cyczki; 2) obj\u0119cia akcji lub udzia\u0142\u00f3w w podwy\u017cszonym kapitale zak\u0142adowym lub udzia\u0142u w podwy\u017cszeniu kapita\u0142u zak\u0142adowego poprzez podwy\u017cszenie warto\u015bci nominalnej dotychczasowych akcji lub udzia\u0142\u00f3w.\n\nNa stronie Instytutu widnieje informacja, \u017ce jest to w\u0142a\u015bnie po\u017cyczka. Patryk Jaki natomiast b\u0142\u0119dnie przedstawia w wypowiedzi, \u017ce jest to dotacja, co oznacza\u0142oby, \u017ce 100 mln z\u0142otych zostaje przekazane w formie nieodp\u0142atnej i bezzwrotnej pomocy finansowej. W zwi\u0105zku z tym, \u017ce Centrum Zdrowia Dziecka otrzyma\u0142o 100 mln z\u0142otych w formie po\u017cyczki uznajemy wypowied\u017a za manipulacj\u0119.", "lang": "pl"}