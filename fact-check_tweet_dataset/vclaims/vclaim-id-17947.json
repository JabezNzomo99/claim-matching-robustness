{"title": "Czy w\u0119giel jest wykorzystywany w przemy\u015ble chemicznym?", "subtitle": "Czy w\u0119giel jest wykorzystywany w przemy\u015ble chemicznym? Sprawdzamy co na ten temat powiedzia\u0142 Andrzej Czerwi\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-17947", "url": "https://demagog.org.pl/wypowiedzi/czy-wegiel-jest-wykorzystywany-w-przemysle-chemicznym/", "vclaim": "Czy w\u0119giel jest wykorzystywany w przemy\u015ble chemicznym?\n\nNowe technologie w\u0119glowe (tzw. czyste technologie w\u0119glowe) to technologie, kt\u00f3re pozwalaj\u0105 na efektywne i ekologiczne przetwarzanie i wykorzystywanie w\u0119gla. Zaliczamy do nich m.in.: zgazowanie w\u0119gla (w uk\u0142adach IGCC i podziemne), oxyspalanie (w atmosferze dodatkowo wzbogaconej w tlen), a tak\u017ce procesy oczyszczania spalin, np.: odsiarczanie, odpylanie lub stosowanie technologii CCS.\n\nGrupa Azoty Zak\u0142ady Azotowe K\u0119dzierzyn S.A. wchodzi w sk\u0142ad Grupy Azoty, jednej z kluczowych grup kapita\u0142owych bran\u017cy nawozowo-chemicznej w Europie. W K\u0119dzierzynie-Ko\u017alu znajduje si\u0119 elektrociep\u0142ownia nale\u017c\u0105ca do sp\u00f3\u0142ki.\n\nGrupa Azoty i Grupa Azoty Zak\u0142ady Azotowe K\u0119dzierzyn S.A. nad projektem zgazowania w\u0119gla pracuj\u0105 ju\u017c od ponad pi\u0119ciu lat. Instalacja do powierzchniowego zgazowania w\u0119gla, kt\u00f3ra ma powsta\u0107 w K\u0119dzierzynie-Ko\u017alu wpisana zosta\u0142a do rz\u0105dowego programu \u015al\u0105sk 2.0. Rada Ministr\u00f3w przyj\u0119\u0142a program 30 czerwca 2015r. Jego celem jest wzmocnienie kluczowej roli \u015al\u0105ska i Ma\u0142opolski Zachodniej jako si\u0142y nap\u0119dowej polskiego przemys\u0142u.", "lang": "pl"}