{"title": "Italia Paese di mamme?", "subtitle": "", "author": "pagellapolitica.it", "date": null, "vclaim_id": "vclaim-id-5026", "url": "https://pagellapolitica.it/dichiarazioni/5701/italia-paese-di-mamme", "vclaim": "Prima di capire se quanto affermato da Renzi sia corretto, dobbiamo chiarire il termine \"tasso di maternit\u00e0\", che non \u00e8 propriamente inteso nei termini che usa il Premier. Dunque potrebbe essersi confuso con \"tasso di natalit\u00e0\" o \"tasso di fecondit\u00e0\". Il tasso di natalit\u00e0 indica il numero medio annuo di nascite in un anno per 1.000 persone della popolazione a met\u00e0 anno, dato spesso usato per valutare il tasso di crescita demografica di un Paese. Il tasso di fecondit\u00e0 indica invece il numero di figli che avrebbe una donna in et\u00e0 fertile, considerando che i tassi specifici di fecondit\u00e0 sono dati dal rapporto tra i nati vivi da donne di una determinata et\u00e0 e la popolazione femminile media di tale et\u00e0.\n\nL'Italia \u00e8 quindi preceduta dal Portogallo in merito al tasso di natalit\u00e0 pi\u00f9 basso d'Europa, ed \u00e8 accompagnata da diversi Paesi europei con lo stesso tasso, inclusi Germania, Grecia, Spagna, Ungheria e Bulgaria.\n\nIrlanda, Francia, Regno Unito e Svezia sono invece tra i Paesi dell'Unione Europea con il tasso di natalit\u00e0 pi\u00f9 alto, con dodici nascite su 1.000 nel 2013. La media mondiale, sempre nel 2013, \u00e8 di 19,5 nascite per 1.000 persone, in lieve diminuzione rispetto al 2005, quando la media era di 20,2 nascite ogni 1.000 persone.\n\nPer quanto riguarda la fecondit\u00e0 , invece, l'Italia si classifica nella \"top 20\" mondiale, con un tasso di 1,4, e al cui vertice troviamo Macao (1,1) Hong Kong (1,1) e Corea del Sud (1,2). Il Portogallo, con un tasso dell'1,3, \u00e8 il Paese meno \"fertile\" d'Europa. Altri Paesi superano l'Italia: Grecia, Spagna e Polonia. La media mondiale 2013 \u00e8 invece di 2,5.\n\nRenzi afferma che l'Italia \u00e8 il Paese con il tasso di maternit\u00e0 pi\u00f9 basso d'Europa. Se consideriamo sia il tasso di natalit\u00e0 che quello di fecondit\u00e0 scopriamo per\u00f2 che questo record \u00e8 detenuto dal Portogallo, con otto nascite su 1.000 persone nel 2013 contro le nove nascite su 1.000 persone dell'Italia, e con un tasso di fecondit\u00e0 di 1,3. L'Italia \u00e8 inoltre accompagnata da altri Paesi europei con gli stessi livelli di natalit\u00e0 e fertilit\u00e0, ed \u00e8 anche per questo che non possiamo dare pi\u00f9 di un \"N\u00ec\" al Presidente del Consiglio.", "lang": "it"}