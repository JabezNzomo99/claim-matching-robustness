{"title": "Hvert \u00e5r d\u00f8r 185 personer som f\u00f8lge av luftforurensningen i Oslo", "subtitle": "Men tallet er upresist, og b\u00e5de MDG og Folkehelseinstituttet tar selvkritikk p\u00e5 sin omtale av det.", "author": "www.faktisk.no", "date": null, "vclaim_id": "vclaim-id-2309", "url": "https://www.faktisk.no/faktasjekker/K1z/hvert-ar-dor-185-personer-som-folge-av-luftforurensningen-i-oslo", "vclaim": "N\u00e5r Milj\u00f8partiet De Gr\u00f8nne (MDG) omtaler grunnlaget for sin egen politikk bruker de ofte p\u00e5standen om at 185 personer d\u00f8r hvert \u00e5r som f\u00f8lge av luftforurensning i Oslo. I denne faktasjekken har vi tatt utgangspunkt i en oppsummering Oslo MDG har publisert p\u00e5 sine egne nettsider.\n\nFaktisk.no har sporet tallet p\u00e5 185 d\u00f8de til en rapport som Folkehelseinstituttet (FHI) skrev p\u00e5 oppdrag fra Statens vegvesen i 2016. I FHIs egen omtale av rapporten skriver forskerne at \u00abluftforurensning bidrar til at Oslo-folk d\u00f8r for tidlig\u00bb og at \u00abdet er ansl\u00e5tt at det hvert \u00e5r i Oslo d\u00f8r 185 mennesker for tidlig p\u00e5 grunn av svevest\u00f8v\u00bb.\n\nFaktisk.no kontakter en av forskerne bak rapporten, Gunn Marit Aasvang ved FHI. Hun sier f\u00f8lgende:\n\nI omtalen har FHI tatt forbehold om at tallet er \u00abbeheftet med usikkerhet\u00bb, men man m\u00e5 inn i selve rapporten for \u00e5 finne de fulle utregningene. Her viser tallene at 1105 personer d\u00f8de av hjerte- og karsykdommer i Oslo i 2013. Andelen av disse som d\u00f8de p\u00e5 grunn av svevest\u00f8v estimeres av forskerne til 9,5 prosent, alts\u00e5 104 personer. Men her er 9,5 prosent bare middelverdien, og det egentlige anslaget er et sted mellom 3,5 og 14,9 prosent. Tallet kan alts\u00e5 ligge et sted mellom 39 og 165 personer.\n\nFor luftveissykdommer er tallet totalt 587 d\u00f8de totalt i Oslo i 2013. Her har forskerne brukt middelverdien 13,7 prosent, tilsvarende 81 personer - men anslaget er egentlig 5,3 - 21,5 prosent, alts\u00e5 31 til 126 personer. Til sammen for de to gruppene med sykdommer blir riktig estimat dermed 69 til 291 for tidlige d\u00f8dsfall p\u00e5 grunn av luftforurensning.\n\nAasvang ved FHI sier hun skj\u00f8nner hvorfor tallene har blitt brukt ukritisk:\n\nN\u00e5r det gjelder ordlyden \u00abd\u00f8r av\u00bb og \u00abd\u00f8r for tidlig av\u00bb har MDG brukt begge varianter i sine omtaler av forskningen, mens forskerne selv bruker \u00abd\u00f8r for tidlig\u00bb. Gunn Marit Aasvang vil ikke gi MDG feil i \u00e5 bruke \u00abd\u00f8r av luftforurensning\u00bb:\n\nHeller ikke medforfatter Per Schwarze mener MDG tar veldig feil ved \u00e5 si \u00abd\u00f8r av\u00bb:", "lang": "no"}