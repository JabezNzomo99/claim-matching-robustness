{"title": "Det er ikke dekning for \u00e5 p\u00e5st\u00e5 at Top Gear ble tatt i 244 km/t", "subtitle": "TV 2 kan ikke fastsl\u00e5 at det var noen tilknyttet TV-programmet Top Gear som r\u00e5kj\u00f8rte p\u00e5 Atlanterhavsveien. TV 2 har verken dekning for tittel eller ingress.", "author": "www.faktisk.no", "date": null, "vclaim_id": "vclaim-id-20552", "url": "https://www.faktisk.no/faktasjekker/djK/det-er-ikke-dekning-for-a-pasta-at-top-gear-ble-tatt-i-244-kmt", "vclaim": "I slutten av juni var det britiske TV-programmet Top Gear p\u00e5 Atlanterhavsveien i M\u00f8re og Romsdal for \u00e5 gj\u00f8re opptak. Politiet hadde gitt produksjonsteamet tillatelse til \u00e5 bryte fartsgrensene og kj\u00f8re opptil 140 km/t, mens Statens vegvesen hadde gitt dem tillatelse til \u00e5 stenge visse angitte strekninger.\n\n23. juni meldte TV 2 at politiet hadde tilbakekalt tillatelsen med umiddelbar virkning. \u00c5rsaken var at Vegvesenet hadde gjort to fartsm\u00e5linger som viste bilkj\u00f8ring i hastigheter p\u00e5 over 200 km/t. I den ene m\u00e5lingen var farten mellom 170 og 180 km/t, mens den andre viste at det hadde blitt kj\u00f8rt 244 km/t inne i Atlanterhavstunnelen, if\u00f8lge TV 2.\n\nM\u00e5lingene ble gjort med det Vegvesenet kaller \u00abinduktiv sl\u00f8yfe\u00bb, som er sensorer i veibanen. Verken representanter for Vegvesenet eller politiet var til stede da r\u00e5kj\u00f8ringen fant sted. Ingen vet derfor hvilke biler som kj\u00f8rte eller hvem sj\u00e5f\u00f8rene var.\n\nPolitiet iverksatte etterforskning, og 8. juli meldte TV 2 at saken hadde blitt henlagt. Inngangen p\u00e5 TV 2s sak var slik:\n\nI tittelen fastsl\u00e5r TV 2 at det var Top Gear som ble tatt i 244 km/t, og at politiet n\u00e5 har henlagt saken. I ingressen skriver TV 2 at politiet mener det er umulig \u00e5 fastsl\u00e5 hvem i Top Gear-teamet som r\u00e5kj\u00f8rte p\u00e5 Atlanterhavsveien.\n\nPolitiinspekt\u00f8r Ove Brudevoll i M\u00f8re og Romsdal politidistrikt er sitert slik:\n\nDigitalredakt\u00f8r B\u00e5rd Espen Hansen i TV 2 forklarer at vinklingen p\u00e5 saken tar utgangspunkt i at veien var avstengt til \u00e6re for Top Gear, som skulle filme at de kj\u00f8rte fort.\n\nFaktisk.no har f\u00e5tt tilsendt pressemeldingen M\u00f8re og Romsdal politidistrikt sendte ut at det ble kjent at saken var henlagt. Der st\u00e5r det:\n\nBrudevoll forteller at loggene til det private selskapet som hjalp Top Gear med \u00e5 stenge tunnelen, er for un\u00f8yaktige til at politiet kan fastsl\u00e5 at det var noen fra produksjonsteamet som r\u00e5kj\u00f8rte. I loggene st\u00e5r det n\u00e5r det har blitt satt opp skilt, men ikke n\u00e5r tunnelen ble stengt. Brudevoll fortsetter:\n\nBrudevoll opplyser ogs\u00e5 til Faktisk.no at 244 km/t er den hastigheten Statens vegvesen har m\u00e5lt med sitt utstyr. Dette er ikke m\u00e5leutstyr som brukes til straffesaksbehandling, men til \u00e5 gj\u00f8re statistiske registreringer.", "lang": "no"}