{"title": "Czy pierwsze damy wypowiada\u0142y si\u0119 w sprawie aborcji?", "subtitle": "Czy pierwsze damy wypowiada\u0142y si\u0119 w sprawie aborcji? Sprawdzamy co na ten temat powiedzia\u0142 Ryszard Petru. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11149", "url": "https://demagog.org.pl/wypowiedzi/czy-pierwsze-damy-wypowiadaly-sie-w-sprawie-aborcji/", "vclaim": "Czy pierwsze damy wypowiada\u0142y si\u0119 w sprawie aborcji?\n\nZar\u00f3wno Maria Kaczy\u0144ska, jak i Jolanta Kwa\u015bniewska w trakcie trwania kadencji ich m\u0119\u017c\u00f3w na urz\u0119dzie Prezydenta Rzeczypospolitej Polskiej, zajmowa\u0142y stanowisko w sprawie aborcji.\n\nMaria Kaczy\u0144ska w 2007 r. podpisa\u0142a list skierowany do parlamentarzyst\u00f3w, w kt\u00f3rym zwr\u00f3ci\u0142a si\u0119 z apelem o pozostawienie dotychczasowego brzmienia Konstytucji RP w kwestii ochrony \u017cycia.\n\nJolanta Kwa\u015bniewska w 2004 r. w wywiadzie dla \u201cWysokich Obcas\u00f3w\u201d stwierdzi\u0142a natomiast, \u017ce:\n\n\u201cTo problem sumienia, trudna sprawa i dla prezydenta, i dla kobiety, i jej m\u0119\u017ca. Potrafi\u0119 sobie wyobrazi\u0107 dramatyczne decyzje: mam ju\u017c kilkoro dzieci, czy mam rodzi\u0107 kolejne? (\u2026) Post\u0119powa\u0142abym tak jak m\u0105\u017c. Spotyka\u0142abym si\u0119 z tymi, kt\u00f3rzy s\u0105 za, i z tymi, kt\u00f3rzy s\u0105 przeciw. Sprawdzi\u0142abym, jak t\u0119 kwesti\u0119 rozwi\u0105zano w innych krajach. (\u2026) Na pytanie o t\u0119 ustaw\u0119 nie jestem w stanie pani odpowiedzie\u0107. Marzy\u0142abym, aby takich decyzji w Polsce nie trzeba by\u0142o podejmowa\u0107. Aby m\u0142odzi ludzie, nim zaczn\u0105 wsp\u00f3\u0142\u017cycie, powa\u017cnie si\u0119 nad tym zastanowili wraz ze swoimi rodzicami\u201d.", "lang": "pl"}