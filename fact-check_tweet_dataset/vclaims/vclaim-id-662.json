{"title": "Ilu uchod\u017ac\u00f3w przyj\u0119\u0142a Polska?", "subtitle": "Ilu uchod\u017ac\u00f3w przyj\u0119\u0142a Polska? Czy by\u0142o to 90 tysi\u0119cy muzu\u0142man\u00f3w, jak m\u00f3wi Ryszard Czarnecki? Odpowied\u017a znajdziecie w naczej analizie wypowiedzi polityka.", "author": "demagog.org.pl", "date": null, "vclaim_id": "vclaim-id-662", "url": "https://demagog.org.pl/wypowiedzi/ilu-uchodzcow-przyjela-polska/", "vclaim": "Zesp\u00f3\u0142 Demagog.org.pl kilkukrotnie zajmowa\u0142 si\u0119 kwesti\u0105 uchod\u017ac\u00f3w z Czeczenii kt\u00f3rzy mieli przyby\u0107 do Polski w latach 90. Z powodu braku \u017ar\u00f3de\u0142 pierwotnych, wypowiedzi polityk\u00f3w klasyfikowane by\u0142y jako nieweryfikowalne.\n\nZespo\u0142owi Demagog.org.pl uda\u0142o si\u0119 uzyska\u0107 informacje od Urz\u0119du do Spraw Cudzoziemc\u00f3w W dokumencie przes\u0142anym przez Urz\u0105d czytamy: \u017ce \u201cobywatele Federacji Rosyjskiej deklaruj\u0105cy narodowo\u015b\u0107 czecze\u0144sk\u0105 od 15 lat stanowi\u0105 najliczniejsz\u0105 grup\u0119 narodowo\u015bciow\u0105 w\u015br\u00f3d os\u00f3b ubiegaj\u0105cych si\u0119 o nadanie statusu uchod\u017acy w Rzeczypospolitej Polskiej. Od wybuchu I wojny czecze\u0144skiej [11.12.1994 \u2013 przyp. red.] do ko\u0144ca sierpnia 2015 r. o ochron\u0119 mi\u0119dzynarodow\u0105 w Polsce ubiega\u0142o si\u0119 80 tys. Czeczen\u00f3w z Rosji, przy czym do wybuchu II wojny [11.10.1999 \u2013 przyp. red.] \u2013 tylko 181 os\u00f3b. Z masowym nap\u0142ywem os\u00f3b narodowo\u015bci czecze\u0144skiej mamy do czynienia dopiero od ko\u0144ca 1999 r. Stanowi\u0105 oni 90% wniosk\u00f3w z\u0142o\u017conych przez Rosjan i oko\u0142o 71% wszystkich potencjalnych uchod\u017ac\u00f3w.\u201d\n\nW zwi\u0105zku z tym wypowied\u017a Ryszarda Czarneckiego nale\u017cy uzna\u0107 za fa\u0142sz. Trzeba przy tym zauwa\u017cy\u0107, \u017ce faktycznie, Polska przyj\u0119\u0142a du\u017c\u0105 liczb\u0119 wniosk\u00f3w o nadanie statusu uchod\u017acy od os\u00f3b deklaruj\u0105cych narodowo\u015b\u0107 czecze\u0144sk\u0105. Jest to jednak liczba o 10 tysi\u0119cy mniejsza ni\u017c podana przez Ryszarda Czarneckiego; samo przyj\u0119cie wniosku o nadanie statusu uchod\u017acy nie jest r\u00f3wnie\u017c to\u017csame z przyj\u0119ciem uchod\u017acy.", "lang": "pl"}