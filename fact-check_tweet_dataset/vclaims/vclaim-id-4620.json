{"title": "Dzia\u0142ania Prezydenta - czy s\u0105 ca\u0142kowicie zale\u017cne od Rady Ministr\u00f3w?", "subtitle": "Magdalena Og\u00f3rek o tym, jak od Rady Ministr\u00f3w zale\u017cne s\u0105 dzia\u0142ania Prezydenta. Czy to, co powiedzia\u0142a Magdalena Og\u00f3rek, nie mija si\u0119 z prawd\u0105?", "author": "demagog.org.pl", "date": null, "vclaim_id": "vclaim-id-4620", "url": "https://demagog.org.pl/wypowiedzi/dzialania-prezydenta-czy-sa-calkowicie-zalezne-od-rady-ministrow/", "vclaim": "Dzia\u0142ania Prezydenta \u2013 czy s\u0105 ca\u0142kowicie zale\u017cne od Rady Ministr\u00f3w?\n\nJako, \u017ce wypowied\u017a Pani Magdaleny Og\u00f3rek mo\u017cemy po\u0142\u0105czy\u0107 z wypowiedzi\u0105 o powi\u0105zaniu Prezydenta RP z S\u0142u\u017cbami Zbrojnymi rozwa\u017cymy t\u0119 wypowied\u017a w dw\u00f3ch aspektach, poniewa\u017c nie wiemy, co kandydatka SLD na urz\u0105d Prezydenta mia\u0142a na my\u015bli.\n\nJe\u015bli rozwa\u017cymy wypowied\u017a w sensie og\u00f3lnym \u2013 stanowi ona oczywisty fa\u0142sz. Trudno powiedzie\u0107, \u017ce Prezydent potrzebuje do wszystkiego co robi wniosku Rady Ministr\u00f3w.\n\nPrezydent RP jest cz\u0119\u015bci\u0105 w\u0142adzy wykonawczej w Polsce, jak r\u00f3wnie\u017c najwy\u017cszym przedstawicielem Rzeczypospolitej Polskiej i gwarantem ci\u0105g\u0142o\u015bci w\u0142adzy pa\u0144stwowej (Art. 126 Konstytucji RP).\n\nCharakter urz\u0119du sprawia, \u017ce reprezentuje on Polsk\u0119 na arenie mi\u0119dzynarodowej, przy czym wed\u0142ug Art.133 Konstytucji \u2013\n\n1) ratyfikuje i wypowiada umowy mi\u0119dzynarodowe, o czym zawiadamia Sejm i Senat,\n\n2) mianuje i odwo\u0142uje pe\u0142nomocnych przedstawicieli Rzeczypospolitej Polskiej w innych pa\u0144stwach i przy organizacjach mi\u0119dzynarodowych,\n\n3) przyjmuje listy uwierzytelniaj\u0105ce i odwo\u0142uj\u0105ce akredytowanych przy nim przedstawicieli dyplomatycznych innych pa\u0144stw i organizacji mi\u0119dzynarodowych.\n\n2. Prezydent Rzeczypospolitej przed ratyfikowaniem umowy mi\u0119dzynarodowej mo\u017ce zwr\u00f3ci\u0107 si\u0119 do Trybuna\u0142u Konstytucyjnego z wnioskiem w sprawie jej zgodno\u015bci z Konstytucj\u0105.\n\n3. Prezydent Rzeczypospolitej w zakresie polityki zagranicznej wsp\u00f3\u0142dzia\u0142a z Prezesem Rady Ministr\u00f3w i w\u0142a\u015bciwym ministrem.\n\nJu\u017c wi\u0119c sam ten artyku\u0142 podwa\u017ca s\u0142owa Pani Og\u00f3rek. Id\u0105c dalej Prezydent RP nie potrzebuje r\u00f3wnie\u017c wniosku na nadawanie obywatelstwa (Art. 137), nadawanie order\u00f3w i odznacze\u0144 (Art.138), prawo \u0142aski (Art.139), wyst\u0105pienie z or\u0119dziem przed Parlamentem (Art. 140), zwo\u0142anie Rady Gabinetowej (Art. 141). Akty urz\u0119dowe wydawane przez Prezydenta RP wymagaj\u0105 kontrasygnaty, w celu przeniesienia odpowiedzialno\u015bci na Premiera RP (Art. 144), ale nie s\u0105 wydawane na wniosek RM, a to du\u017ca r\u00f3\u017cnica. Obowi\u0105zek kontrasygnaty prezesa RM nie obowi\u0105zuje jednak w przypadkach z Art. 144, ust.3:\n\n8) zwracania si\u0119 z or\u0119dziem do Sejmu, do Senatu lub do Zgromadzenia Narodowego,\n\n13) wniosku do Sejmu o poci\u0105gni\u0119cie do odpowiedzialno\u015bci przed Trybuna\u0142em Stanu cz\u0142onka Rady Ministr\u00f3w,\n\n19) nadawania obywatelstwa polskiego i wyra\u017cania zgody na zrzeczenie si\u0119 obywatelstwa polskiego,\n\nWniosku RM nie wymaga r\u00f3wnie\u017c z oczywistych wzgl\u0119d\u00f3w desygnacja Premiera (Art. 154). Konstytucja daje Prezydentowi RP uprawnienia w kwestii wyboru Premiera przy niepowodzeniu w utworzeniu Rz\u0105du przez Parlament (Art.155).\n\nNa gruncie Art. 191 Prezydent RP mo\u017ce wyst\u0105pi\u0107 do Trybuna\u0142u Konstytucyjnego o sprawdzenie zgodno\u015bci z konstytucj\u0105 spraw z Art.188 i 189, Premier RP r\u00f3wnie\u017c ma takie uprawnienie w zwi\u0105zku z czym wniosek nie jest konieczny.\n\nJe\u015bli chcemy rozpatrywa\u0107 t\u0119 wypowied\u017a tylko na gruncie si\u0142 zbrojnych to:\n\nRelacja pomi\u0119dzy Prezydentem RP, a Si\u0142ami Zbrojnymi regulowana jest przez Art. 134 Konstytucji:\n\n2. W czasie pokoju Prezydent Rzeczypospolitej sprawuje zwierzchnictwo nad Si\u0142ami Zbrojnymi za po\u015brednictwem Ministra Obrony Narodowej.\n\n3. Prezydent Rzeczypospolitej mianuje Szefa Sztabu Generalnego i dow\u00f3dc\u00f3w rodzaj\u00f3w Si\u0142 Zbrojnych na czas okre\u015blony. Czas trwania kadencji, tryb i warunki odwo\u0142ania przed jej up\u0142ywem okre\u015bla ustawa.\n\n4. Na czas wojny Prezydent Rzeczypospolitej, na wniosek Prezesa Rady Ministr\u00f3w, mianuje Naczelnego Dow\u00f3dc\u0119 Si\u0142 Zbrojnych. W tym samym trybie mo\u017ce on Naczelnego Dow\u00f3dc\u0119 Si\u0142 Zbrojnych odwo\u0142a\u0107. Kompetencje Naczelnego\n\nKonstytucja zatem nie informuje wyra\u017anie, w tym celu nale\u017ca\u0142oby zajrze\u0107 do odpowiedniej ustawy wskazanej w ust.6.\n\nArt. 4a. 1. Prezydent Rzeczypospolitej Polskiej, stoj\u0105c na stra\u017cy suwerenno\u015bci i bezpiecze\u0144stwa pa\u0144stwa, nienaruszalno\u015bci i niepodzielno\u015bci jego terytorium, w szczeg\u00f3lno\u015bci:\n\n2) wydaje, na wniosek Prezesa Rady Ministr\u00f3w, w drodze postanowienia, Polityczno-Strategiczn\u0105 Dyrektyw\u0119 Obronn\u0105 Rzeczypospolitej Polskiej oraz inne dokumenty wykonawcze do strategii bezpiecze\u0144stwa narodowego;\n\n3) zatwierdza, na wniosek Rady Ministr\u00f3w, plany krajowych \u0107wicze\u0144 systemu obronnego i kieruje ich przebiegiem;\n\n4) postanawia, na wniosek Prezesa Rady Ministr\u00f3w, o wprowadzeniu albo zmianie okre\u015blonego stanu gotowo\u015bci obronnej pa\u0144stwa;\n\n5) mo\u017ce zwraca\u0107 si\u0119 do wszystkich organ\u00f3w w\u0142adzy publicznej, administracji rz\u0105dowej i samorz\u0105dowej, przedsi\u0119biorc\u00f3w, kierownik\u00f3w innych jednostek organizacyjnych oraz organizacji spo\u0142ecznych o informacje maj\u0105ce znaczenie dla bezpiecze\u0144stwa i obronno\u015bci pa\u0144stwa;\n\n6) inicjuje i patronuje przedsi\u0119wzi\u0119ciom ukierunkowanym na kszta\u0142towanie postaw patriotycznych i obronnych w spo\u0142ecze\u0144stwie.\n\nWobec tego wi\u0119kszo\u015b\u0107 czynno\u015bci w zakresie obronno\u015bci Prezydent wykonuje na wniosek ministra, jednak nie do realizacji postanowie\u0144 art. 4a, ust.1, pkt.5. W zwi\u0105zku z tym, na tym gruncie wypowied\u017a r\u00f3wnie\u017c sklasyfikujemy jako fa\u0142szyw\u0105.", "lang": "pl"}