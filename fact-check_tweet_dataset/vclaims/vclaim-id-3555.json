{"title": "Il riso di Zaia", "subtitle": "", "author": "pagellapolitica.it", "date": null, "vclaim_id": "vclaim-id-3555", "url": "https://pagellapolitica.it/dichiarazioni/8021/il-riso-di-zaia", "vclaim": "I presidente della Regione Veneto Luca Zaia ha affidato al suo profilo Facebook alcune considerazioni sulla difficolt\u00e0 dei produttori di riso italiani a causa della concorrenza dei concorrenti asiatici. Ha parlato di una \u201cinvasione\u201d di riso basmati dall\u2019India e ha citato diversi dati.\n\nLa percentuale \u00e8 abbastanza diversa da quella riportata da Coldiretti e Zaia (62%), anche se \u00e8 possibile che la differenza dipenda dal diverso periodo di tempo preso in considerazione.\n\nLa Coldiretti d\u00e0 ragione a Zaia quando dice che i prezzi riconosciuti ai produttori sono diminuiti anche del 58%: secondo l'associazione degli agricoltori, mentre nell\u2019ultimo anno il prezzo di un chilo di riso sullo scaffale \u00e8 rimasto pressoch\u00e9 stabile con una valore medio di circa 3 euro, i prezzi a cui il riso viene comprato dagli agricoltori hanno fatto registrare contrazioni consistenti per le principali variet\u00e0 di riso: dal -58 % per l\u2019Arborio al -57 % per il Carnaroli, dal -41 % per il Roma al -37% per il Vialone Nano. Sempre secondo Coldiretti, il riso Arborio viene pagato tra i 27,5 e i 29,5 centesimi al Kg, il Carnaroli tra i 24,5 e i 30,5 centesimi.\n\nAnche il dato citato da Zaia sulla quota di pacchi di riso venduti in Italia che conterrebbero prodotto straniero viene da un articolo della Coldiretti. Abbiamo chiamato l\u2019associazione per chiedere i dettagli e la provenienza della stima, e ci hanno spiegato che il dato \u00e8 stato ricavato loro facendo una proporzione tra riso prodotto in Italia e riso importato.\n\nMa l\u2019Ente Risi certifica che, nella campagna 2016/2017, la produzione netta di riso in Italia \u00e8 stata pari a 1.547.555 tonnellate e quella di \u201criso lavorato\u201d - il dato che ci interessa, considerato che il riso che importiamo appartiene a quella categoria - pari a 970.219. Le importazioni sia da Paesi terzi che dalla Ue, si legge ancora nel documento, nello stesso periodo sono state pari a 154.065 tonnellate. \n\n\n\nLuca Zaia ha ragione, al netto di qualche imprecisione, sulla richiesta dell\u2019India di aumentare l\u2019export verso l\u2019UE del basmati (pi\u00f9 precisamente, di ampliare le variet\u00e0 esenti da dazi), sul calo dei prezzi per i produttori e sul sostanzioso aumento recente delle importazioni. Esagera la proporzione del riso straniero presente in Italia, pi\u00f9 vicino a un sesto che a un quarto. La Commissione europea sostiene le nuove variet\u00e0 di riso basmati che potrebbero essere esentate dai dazi non sarebbero in concorrenza con le variet\u00e0 autoctone, e oltretutto andrebbero a sostituire le variet\u00e0 gi\u00e0 esistenti pi\u00f9 che ad aggiungersi. Ma si tratta appunto di una previsione, per quanto informata. Sui dati fondamentali il governatore del Veneto ha ragione, e dunque per lui un \u201cC\u2019eri quasi\u201d.", "lang": "it"}