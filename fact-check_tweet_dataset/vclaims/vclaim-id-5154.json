{"title": "L'Italia che costruisce ponti", "subtitle": "", "author": "pagellapolitica.it", "date": null, "vclaim_id": "vclaim-id-5154", "url": "https://pagellapolitica.it/dichiarazioni/6132/litalia-che-costruisce-ponti", "vclaim": "All'Assemblea Nazionale del Partito Democratico qualche giorno fa, Renzi conclude il suo intervento appellandosi ad un'Italia speranzosa e ricca di talento, apprezzata anche all'estero. Per farlo si rif\u00e0 alla costruzione del ponte tra Asia e Istanbul in cui \u00e8 presente, secondo il Premier, l'ingegneria italiana. Siamo dunque andati a vedere se il nostro genio italiano \u00e8 in qualche modo coinvolto nella costruzione di questa infrastruttura.\n\nSono tre i ponti che attraversano il Bosforo e che ad oggi collegano Europa ed Asia, il terzo dei quali \u00e8 ancora in fase di costruzione.\n\nIl primo ponte, conosciuto anche come il \"primo ponte sul Bosforo\", \u00e8 stato inaugurato nel 1973 e collega Istanbul dalla parte europea di Ortakoy alla parte asiatica di Uskudar Beylerbeyi. Tale ponte \u00e8 il primo ad aver collegato Europa e Asia dal 480 A.C., quando i continenti erano collegati da un ponte sui Dardanelli. L'impresa contrattata per la costruzione di questa opera era la britannica Freeman Fox & Partners.", "lang": "it"}