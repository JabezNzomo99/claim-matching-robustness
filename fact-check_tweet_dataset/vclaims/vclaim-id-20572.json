{"title": "Kontantst\u00f8tten holder m\u00f8dre borte fra jobb og barn borte fra barnehage", "subtitle": "S\u00e6rlig hvis de har innvandrerbakgrunn.", "author": "www.faktisk.no", "date": null, "vclaim_id": "vclaim-id-20572", "url": "https://www.faktisk.no/faktasjekker/PY/kontantstotten-holder-modre-borte-fra-jobb-og-barn-borte-fra-barnehage", "vclaim": "I et intervju med VG sier nestleder i Venstres programkomit\u00e9, Guri Melby, at komiteen innstiller p\u00e5 at Venstre skal jobbe for \u00e5 fjerne kontantst\u00f8tten.\n\nMelby opplyser til Faktisk.no at hun baserer sine p\u00e5stander p\u00e5 Barnefamilieutvalgets offentlige utredning Offentlig st\u00f8tte til barnefamiliene (NOU 2017: 6).\n\nMelby viser ogs\u00e5 til side 266 i rapporten, hvor man kan finne en oversikt over tidligere offentlige utredninger som har konkludert i samme retning:\n\u2022 NOU 2009: 10 Fordelingsutvalget foreslo \u00e5 avvikle kontantst\u00f8tten fordi det ville gi \u00f8kt yrkesdeltagelse blant sm\u00e5barnsm\u00f8dre og motvirke at barn av foreldre med lav inntekt og utdanning ble holdt borte fra barnehagen.\n\u2022 NOU 2010: 7 Mangfold og mestring (\u00d8stberg-utvalget) anbefalte utfasing av kontantst\u00f8tten og innf\u00f8ring av gratis kjernetid i barnehage for \u00e5 f\u00e5 flere barn med minoritetsbakgrunn dit.\n\u2022 NOU 2011: 7 Velferd og migrasjon (Brochmann-utvalget) anbefalte avvikling av kontantst\u00f8tten, og konkluderte med at det ville bidra til bedre integrering av innvandrerfamilier og h\u00f8yere yrkesaktivitet blant innvandrerkvinner.\n\u2022 NOU 2011: 14 Bedre integrering (Kaldheim-utvalget) foreslo \u00e5 avvikle kontantst\u00f8tten og bruke pengene p\u00e5 \u00e5 utvikle gratis tiltak for spr\u00e5kstimulering av barn i f\u00f8rskolealder.\n\u2022 NOU 2017: 2 Integrasjon og tillit (Brochmann II) viser til Brochmann I og anbefaler at kontantst\u00f8tten fases ut.\n\u2022 Kontantst\u00f8tten bidrar til at barn som burde g\u00e5 i barnehage, ikke gj\u00f8r det. Dette gjelder s\u00e6rlig for barn med innvandrerbakgrunn.\n\nDisse tallene fra Statistisk sentralbyr\u00e5 illustrerer det siste poenget:\n\nFiguren viser at barn med innvandrerbakgrunn i langt st\u00f8rre grad enn barn uten innvandrerbakgrunn mottar kontantst\u00f8tte. Det inneb\u00e6rer at de ikke g\u00e5r i barnehage.\n\nN\u00e5r det gjelder p\u00e5standen om at kontantst\u00f8tten holder m\u00f8dre borte fra arbeidslivet, og er ogs\u00e5 den godt dokumentert. I denne artikkelen i Arbeid og velferd 3/2016 omtales en av de nyeste studiene av dette temaet. Forfatter Betzy Hedding har sett p\u00e5 hvordan en \u00f8kning i kontantst\u00f8ttesatsen p\u00e5virket foreldrenes sysselsetting. Hun konkluderer slik:", "lang": "no"}