{"title": "Flat tax all\u2019ungherese", "subtitle": "", "author": "pagellapolitica.it", "date": null, "vclaim_id": "vclaim-id-22587", "url": "https://pagellapolitica.it/dichiarazioni/8279/flat-tax-allungherese", "vclaim": "\u00abIn Ungheria le tasse sulle imprese sono al 9 per cento e sulle persone fisiche al 15 per cento, e l\u2019Ungheria cresce del 5 per cento\u00bb. (min. 59\u2019 27\u2019\u2019)\n\nSecondo il leader della Lega \u2013 che aveva gi\u00e0 affrontato la questione lo scorso agosto \u2013 l\u2019Ungheria, oltre a registrare una crescita del 5 per cento, ha una tassa sulle imprese pari al 9 per cento e sulle persone fisiche del 15 per cento.\n\nIl vicepresidente del Consiglio, dunque, lascia intendere che un basso livello delle tasse in Ungheria abbia favorito il positivo andamento della sua economia. In questa analisi non ci concentriamo su questo aspetto \u2013 complesso da un punto di vista economico \u2013 ma verifichiamo se i numeri sono corretti e che cosa non dice Salvini sull'economia di Budapest.\n\nLe due , sulle imprese e sulle persone fisiche, sono i capisaldi della riforma fiscale voluta dal governo Orb\u00e1n. Una riforma che aveva l\u2019obiettivo di spostare il peso della fiscalit\u00e0 dalle imprese e grandi redditi ai consumi: l\u2019Iva in Ungheria si attesta infatti al 27 per cento, la pi\u00f9 alta fra i Paesi Ocse.\n\nNel 2017 il governo ungherese ha ridotto l\u2019Iva dal 27 per cento al 5 per cento per alcuni alimenti di base, come il latte fresco, le uova e il pollame. Dal 2018 la stessa riduzione \u00e8 stata introdotta anche per la carne di maiale e il pesce. Altro settore che ha visto una riduzione dell'Iva \u00e8 quello dei servizi Internet che \u00e8 passato dal 18 per cento al 5 per cento.\n\nSecondo i dati Eurostat, il Pil dell\u2019Ungheria \u00e8 cresciuto del 4,9 per cento nel 2018, dopo il 4,1 per cento del 2017 e il 2,3 per cento del 2016. La media degli Stati membri nel 2018 \u00e8 stata del 2 per cento.\n\nRiassumendo: in primo luogo, le adottate dal governo Orb\u00e1n fanno il paio con l\u2019imposta sui consumi pi\u00f9 alta fra i Paesi Ocse, che non essendo progressiva \u2013 cio\u00e8 gravando su tutti allo stesso modo \u2013 colpisce in misura maggiore i redditi medi e bassi.\n\nInoltre, Salvini fa riferimento al sistema fiscale ungherese come esempio virtuoso e modello da imitare contro \u00abi limiti e vincoli europei\u00bb (min -13\u2019 04\u2019\u2019). Pur non essendo oggetto della nostra verifica, vale la pena notare che in questo caso l\u2019Unione europea c\u2019entra poco. Al contrario, \u00e8 proprio la mancanza di un\u2019armonizzazione della tassazione sulle imprese e persone fisiche a livello europeo che permette a Paesi membri come l\u2019Ungheria di praticare, di fatto, una competizione giocata sulla tassazione, funzionale ad attrarre imprese e capitali nello spazio del mercato comune, con un inevitabile fiscale che danneggia gli altri Stati membri.\n\nIn conclusione, proprio la introdotta da Orb\u00e1n sta portando un numero rilevante di imprese italiane a trasferire la propria attivit\u00e0 e sede fiscale in Ungheria, facendo dell\u2019Italia una delle prime vittime della strategia fiscale aggressiva del governo ungherese.\n\nIl ministro dell\u2019Interno Matteo Salvini ha detto che in Ungheria la tassa sulle imprese \u00e8 al 9 per cento, che quella sulle persone fisiche \u00e8 al 15 per cento e che il Paese ha registrato una crescita del 5 per cento.\n\nSenza entrare nel merito se una bassa tassazione abbia favorito questa crescita, abbiamo verificato come il leader della Lega riporti tre dati corretti. Dal 1\u00b0 gennaio 2017 le imprese ungheresi sono tassate al 9 per cento e l\u2019aliquota sulle persone fisiche \u00e8, dal 1\u00b0 gennaio 2016, al 15 per cento. Nel 2018 il Pil ungherese ha effettivamente registrato una crescita di 5 punti percentuali.", "lang": "it"}