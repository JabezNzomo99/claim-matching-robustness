{"title": "Calenda fa un po\u2019 di confusione sui rimpatri", "subtitle": "", "author": "pagellapolitica.it", "date": null, "vclaim_id": "vclaim-id-23825", "url": "https://pagellapolitica.it/dichiarazioni/8346/calenda-fa-un-po-di-confusione-sui-rimpatri", "vclaim": "Tra le altre cose, queste statistiche dicono quanti stranieri sono stati trovati a vivere nell\u2019Ue senza un regolare permesso di soggiorno e quanti sono stati invitati a lasciare il continente [1].\n\nSecondo Eurostat \u2013 la cui fonte dei dati sono le autorit\u00e0 italiane stesse [2] \u2013 nel 2018 dall\u2019Italia, tra rimpatri volontari e forzati, sono ritornati nei loro Paesi di origine 5.615 persone: 435 con mezzi propri, mentre i restanti 5.180 in maniera coatta.\n\nQui per\u00f2 si sta parlando di \u201cordini di espulsione\u201d, e non di rimpatri effettivamente avvenuti: una confusione che ha tratto in inganno anche alcuni quotidiani, come Il Giornale, che il 13 luglio ha pubblicato un articolo dal titolo: \u00abCrollo delle espulsioni. Via il 25,3 per cento in meno\u00bb.\n\nDunque Calenda \u00e8 impreciso nell\u2019associare il 25 per cento ai rimpatri, e non agli ordini di espulsione (che vengano eseguiti o meno), ma arriva comunque vicino alla realt\u00e0 se consideriamo che i rimpatri \u2013 coatti o volontari \u2013 nel complesso sono calati del 20 per cento circa dal 2017 al 2018.\n\nAbbiamo visto che l\u2019anno scorso in Italia il numero delle persone ritornate nei propri Paesi di origine \u2013 con rimpatri volontari e forzati \u2013 \u00e8 diminuito di circa il 20 per cento rispetto al 2017, mentre il numero dei ritorni coatti \u00e8 leggermente cresciuto, di 245 unit\u00e0 (+4,7 per cento, per la precisione).\n\nIl numero cos\u00ec elevato della Polonia \u00e8 dovuto per\u00f2 ai rimpatri volontari, che l\u2019anno scorso hanno pesato per il 95,5 per cento sul totale, ossia 24.575 su 25.715. Di questi rimpatri volontari, 21.485 (quasi il 90 per cento) provenivano come nazionalit\u00e0 dalle confinanti Ucraina (19.930) e Bielorussia (1.555).\n\nSecondo l\u2019ex ministro dello Sviluppo Carlo Calenda, si \u00e8 registrato un \u00abcrollo dei rimpatri\u00bb: facendo \u00abpeggio della Grecia\u00bb, questi sarebbero scesi del \u00ab25 per cento\u00bb.", "lang": "it"}