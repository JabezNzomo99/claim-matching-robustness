{"title": "Renzi sbaglia sul calo della manifattura in Italia", "subtitle": "", "author": "pagellapolitica.it", "date": null, "vclaim_id": "vclaim-id-36082", "url": "https://pagellapolitica.it/dichiarazioni/8374/renzi-sbaglia-sul-calo-della-manifattura-in-italia", "vclaim": "Da ottobre 2018, questo aumento mensile non \u00e8 un\u2019eccezione: altre crescite \u2013 di mese in mese \u2013 si sono registrate a febbraio 2019 (+1,3 per cento), a gennaio 2019 (+1,2 per cento) e ottobre 2018 (+0,2 per cento). Nei restanti quattro mesi, l\u2019indicatore dell\u2019attivit\u00e0 economica ha registrato il segno negativo: -0,9 per cento ad aprile 2019; -1 per cento a marzo 2019; -0,9 per cento a dicembre 2018; -1,7 per cento a novembre 2018.\n\nSecondo i dati Istat, Renzi ha dunque torto: negli ultimi undici mesi (i dati di luglio e agosto 2019 non sono ancora disponibili) l\u2019attivit\u00e0 manifatturiera ha registrato il segno positivo in quattro.\n\nAnche in questo caso per\u00f2, secondo i dati Istat, la produzione industriale non \u00e8 sempre stata in contrazione negli ultimi mesi. A gennaio, febbraio e maggio 2019 ha infatti registrato un andamento positivo rispetto ai mesi prima.\n\n\u00abI disegni di rilevazione, la raccolta dati e i modelli statistici alla basi dei due indici sono dunque diversi, e non comparabili\u00bb, ha spiegato a Luca Beltrametti, professore ordinario di politica economica all'Universit\u00e0 degli studi di Genova. \u00abIstat rimane il punto di riferimento per questo tipo di rilevazioni\u00bb.\n\n\u00ab\u00c8 un indice che rileva condizioni generali del settore manifatturiero\u00bb, ha chiarito a Massimo Rod\u00e0, economista del Centro studi di Confindustria. \u00abA differenza dei dati Istat, \u00e8 un indice qualitativo, analogo a quello che l'Istituto nazionale di statistica pubblica mensilmente sulla fiducia delle imprese manifatturiere riguardo la produzione. L'indice Pmi ha un valore, certo, per\u00f2 va letto con molta cautela\u00bb.\n\nQuesta dichiarazione \u00e8 per\u00f2 scorretta. Secondo i dati Istat mensili sia sulla produzione industriale in generale sia sulla componente \u201cattivit\u00e0 manifatturiera\u201d, ci sono stati alcuni mesi, infatti, in cui gli indicatori hanno raggiunto il segno positivo.\n\nEsiste tuttavia un indice secondario dell\u2019attivit\u00e0 manifatturiera, quello Pmi elaborato della societ\u00e0 Ihs Markit, che negli ultimi undici mesi ha effettivamente registrato un andamento negativo in Italia. Ma questo indicatore \u00e8 diverso da quello Istat: usa un metodo di raccolta dati e un campione diverso, e d\u00e0 un quadro qualitativo sulle condizioni generali del settore manifatturiero in Italia.", "lang": "it"}