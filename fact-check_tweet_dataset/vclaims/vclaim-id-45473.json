{"title": "Gdzie wydaje si\u0119 wi\u0119cej na s\u0142u\u017cb\u0119 zdrowia, w Polsce czy w Hiszpanii?", "subtitle": "Gdzie wydaje si\u0119 wi\u0119cej na s\u0142u\u017cb\u0119 zdrowia, w Polsce czy w Hiszpanii? Odpowied\u017a znajdziecie w naszej analizie wypowiedzi Jerzego Hardie-Douglasa.", "author": "demagog.org.pl", "date": null, "vclaim_id": "vclaim-id-45473", "url": "https://demagog.org.pl/wypowiedzi/gdzie-wydaje-sie-wiecej-na-sluzbe-zdrowia-w-polsce-czy-w-hiszpanii/", "vclaim": "Gdzie wydaje si\u0119 wi\u0119cej na s\u0142u\u017cb\u0119 zdrowia, w Polsce czy w Hiszpanii?\n\nWypowied\u017a pos\u0142a Jerzego Hardie-Douglasa uznajemy za prawdziw\u0105, poniewa\u017c Hiszpania, kt\u00f3r\u0105 zamieszkuje oko\u0142o 8,6 mln os\u00f3b wi\u0119cej ni\u017c Polsk\u0119 (1,2 raza), wydaje na s\u0142u\u017cb\u0119 oko\u0142o 3,7 raza wi\u0119cej \u015brodk\u00f3w pieni\u0119\u017cnych.\n\nZ najnowszych danych opublikowanych przez Europejski Urz\u0105d Statystyczny wynika, \u017ce Hiszpania przeznaczy\u0142a w roku 2017 na s\u0142u\u017cb\u0119 zdrowia 103,4 mld euro, co da\u0142o jej czwart\u0105 pozycj\u0119 w\u015br\u00f3d pa\u0144stw UE27. Pi\u0119\u0107 pozycji ni\u017cej uplasowa\u0142a si\u0119 Polska, kt\u00f3ra przeznaczy\u0142a na sektor zdrowotny 27,7 mld euro.\n\nNale\u017cy podkre\u015bli\u0107, i\u017c powy\u017csze kwoty odnosz\u0105 si\u0119 do ca\u0142kowitej sumy wydatk\u00f3w na s\u0142u\u017cb\u0119 zdrowia, w\u0142\u0105cznie z sektorem prywatnym.\n\nJak podaje Eurostat, w roku 2017 Hiszpani\u0119 zamieszkiwa\u0142o 46 528 024 os\u00f3b. W Polsce mieszka\u0142o ok. 8,6 mln os\u00f3b mniej (37 972 964). Populacja pa\u0144stwa po\u0142o\u017conego na P\u00f3\u0142wyspie Iberyjskim by\u0142a zatem oko\u0142o 1,2 raza wi\u0119ksza od polskiej. Natomiast wydatki na s\u0142u\u017cb\u0119 zdrowia w Hiszpanii by\u0142y wi\u0119ksze oko\u0142o 3,7 raza.\n\nBior\u0105c pod uwag\u0119 wydatki per capita, w Polsce na jednego mieszka\u0144ca przypad\u0142o 731 euro, a w Hiszpanii o 1490 euro wi\u0119cej.", "lang": "pl"}