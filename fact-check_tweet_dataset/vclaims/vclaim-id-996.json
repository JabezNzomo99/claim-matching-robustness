{"title": "Czy istnieje mo\u017cliwo\u015b\u0107 wcze\u015bniejszych wybor\u00f3w?", "subtitle": "Czy istnieje mo\u017cliwo\u015b\u0107 wcze\u015bniejszych wybor\u00f3w? Sprawdzamy co na ten temat powiedzia\u0142 Mateusz Kijiowski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-996", "url": "https://demagog.org.pl/wypowiedzi/czy-istnieje-mozliwosc-wczesniejszych-wyborow/", "vclaim": "Zgodnie z art. 98 ust. 3 Konstytucji \u201cSejm mo\u017ce skr\u00f3ci\u0107 swoj\u0105 kadencj\u0119 uchwa\u0142\u0105 podj\u0119t\u0105 wi\u0119kszo\u015bci\u0105 co najmniej 2/3 g\u0142os\u00f3w ustawowej liczby pos\u0142\u00f3w\u201d.\n\nZgodnie z art. 155 ust. 2 \u201cW razie nieudzielenia Radzie Ministr\u00f3w wotum zaufania w trybie okre\u015blonym w ust. 1, Prezydent Rzeczypospolitej skraca kadencj\u0119 Sejmu i zarz\u0105dza wybory\u201d.\n\nZgodnie z art. 225 \u201cJe\u017celi w ci\u0105gu 4 miesi\u0119cy od dnia przed\u0142o\u017cenia Sejmowi projektu ustawy bud\u017cetowej nie zostanie ona przedstawiona Prezydentowi Rzeczypospolitej do podpisu, Prezydent Rzeczypospolitej mo\u017ce w ci\u0105gu 14 dni zarz\u0105dzi\u0107 skr\u00f3cenie kadencji Sejmu\u201d.\n\nW zwi\u0105zku z tym wypowied\u017a jest prawdziwa.\n\nWypowied\u017a Mateusz Kijowskiego jest odniesieniem do stwierdzenia Ryszarda Petru na konferencji prasowej, kiedy to m\u00f3wi\u0142, \u017ce \u201cjedynym dobrym rozwi\u0105zaniem dla Polski by\u0142yby przyspieszone wybory\u201d.\n\nDo takiego scenariusza mog\u0142oby doj\u015b\u0107 w 3 wy\u017cej opisanych sytuacjach. W przypadku skr\u00f3cenia kadencji Sejmu przez sam Sejm potrzebna jest wi\u0119kszo\u015b\u0107 307 pos\u0142\u00f3w. W obecnej kadencji Prawo i Sprawiedliwo\u015b\u0107 ma 233 pos\u0142\u00f3w, Platforma Obywatelska \u2013 138, Kukiz\u201915 \u2013 36, Nowoczesna \u2013 29, PSL \u2013 16. Jest r\u00f3wnie\u017c ko\u0142o Wolni i Solidarni z 3 pos\u0142ami oraz jeden pose\u0142 mniejszo\u015bci niemieckiej i 3 niezrzeszonych.\n\nOpozycja wraz z pos\u0142ami niezrzeszonymi i mniejszo\u015bci niemieckiej ma \u0142\u0105cznie 227 pos\u0142\u00f3w, a wi\u0119c do skr\u00f3cenia kadencji Sejmu potrzebne s\u0105 r\u00f3wnie\u017c g\u0142osy pos\u0142\u00f3w Prawa i Sprawiedliwo\u015bci. Mog\u0142oby si\u0119 tak sta\u0107 gdyby za skr\u00f3ceniem g\u0142osowa\u0142y partie w nast\u0119puj\u0105cych konfiguracjach.\n\nW ka\u017cdym wypadku, w kt\u00f3rym PIS i PO g\u0142osowaliby za skr\u00f3ceniem kadencji Sejmu niezale\u017cnie od innych partii opozycyjnych taki wniosek by\u0142by uchwalony.\n\nWi\u0119kszo\u015b\u0107 \u2154 jest r\u00f3wnie\u017c przewidziana w Konstytucji dla innych spraw np:\n\u2022 None dla ustawy wyra\u017caj\u0105cej zgod\u0119 na ratyfikowanie umowy mi\u0119dzynarodowej przekazuj\u0105cej organowi lub organizacji mi\u0119dzynarodowej kompetencje organ\u00f3w w\u0142adzy pa\u0144stwowej (art.90 ust.2)\n\u2022 None 2 lata od uchwalenia Konstytucji Sejm m\u00f3g\u0142 t\u0105 wi\u0119kszo\u015bci\u0105 odrzuci\u0107 orzeczenie Trybuna\u0142u Konstytucyjnego o niezgodno\u015bci z Konstytucj\u0105 ustaw uchwalonych przed dniem jej wej\u015bcia w \u017cycie.\n\nPonadto wi\u0119kszo\u015b\u0107 ta jest przewidziana dla uchwa\u0142 Zgromadzenia Narodowego, a wi\u0119c po\u0142\u0105czonych izb Sejmu i Senatu w przypadkach uznania trwa\u0142ej niezdolno\u015bci Prezydenta RP do sprawowania urz\u0119du oraz postawienia Prezydenta w stan oskar\u017cenia.", "lang": "pl"}