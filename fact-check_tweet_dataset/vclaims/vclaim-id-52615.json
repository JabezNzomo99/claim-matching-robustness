{"title": "No, in Svezia il governo non ha \u201cpieni poteri\u201d come Orb\u00e1n in Ungheria", "subtitle": "", "author": "pagellapolitica.it", "date": null, "vclaim_id": "vclaim-id-52615", "url": "https://pagellapolitica.it/dichiarazioni/8598/no-in-svezia-il-governo-non-ha-pieni-poteri-come-orban-in-ungheria", "vclaim": "\u00c8 davvero cos\u00ec? Abbiamo verificato e Meloni sbaglia.\n\nL\u2019esecutivo infatti, formatosi dopo quattro mesi dalle elezioni di settembre 2018, \u00e8 un governo di minoranza, che ha ottenuto l\u2019appoggio esterno del Partito Liberale, del Partito di Centro e del Partito della Sinistra.\n\nDall\u2019inizio dell\u2019emergenza coronavirus, la Svezia \u00e8 un caso eccezionale in Europa, imponendo restrizioni molto pi\u00f9 blande rispetto agli altri Paesi europei e registrando numeri relativamente bassi tra contagiati e deceduti (rispettivamente 23.126 e 2.854 al 5 maggio 2020).\n\nMa \u00e8 vero che per gestire l\u2019emergenza L\u00f6fven e il suo governo si sono fatti dare \u201cpieni poteri\u201d dal Parlamento? La risposta \u00e8 no; o almeno, come vedremo meglio pi\u00f9 avanti, non nello stesso modo in cui \u00e8 stato fatto da Orb\u00e1n in Ungheria.\n\nTra i 55 parlamentari presenti al voto (il numero dei deputati ammessi in Aula \u00e8 stato ridotto dai 349 ordinari per limitare i rischi di contagio), hanno espresso la loro approvazione tutti i rappresentanti degli otto partiti dell\u2019arco parlamentare, tranne gli 11 del Partito Moderato (di centrodestra e all\u2019opposizione).\n\nPer intenderci, queste misure sono paragonabili solo a una parte delle disposizioni introdotte in Italia nelle ultime settimane attraverso i Dpcm emanati da Conte, che hanno il loro fondamento legale nel decreto-legge del 23 febbraio 2020 e in quello del 25 marzo 2020.\n\nI nuovi poteri del governo sono entrati in vigore il 18 aprile e sono validi in modo temporaneo fino alla fine di giugno 2020. Si tratta insomma di poteri sottoposti al controllo parlamentare e temporalmente limitati.\n\nCome spiega un approfondimento legale del 22 aprile della Libreria del Congresso statunitense, il testo di legge \u00e8 oltretutto stato leggermente modificato rispetto a quello proposto dal governo, dopo che i partiti di opposizione e il (un\u2019istituzione che si esprime sulla validit\u00e0 legale delle proposte di legge) lo avevano criticato perch\u00e9 troppo \u00abgenerale\u00bb.\n\nIl 30 marzo 2020 l\u2019Assemblea nazionale dell\u2019Ungheria \u2013 l\u2019unica camera di cui si compone il Parlamento ungherese \u2013 ha approvato con 137 voti a favore e 53 contrari una nuova legge che, per contenere l\u2019epidemia di coronavirus nel Paese, ha dato poteri straordinari al primo ministro Orb\u00e1n.\n\nQuesto pu\u00f2 essere fatto per \u00abdifendere la vita, la salute, le persone, le propriet\u00e0 e i diritti dei cittadini, e per garantire la stabilit\u00e0 dell\u2019economia nazionale\u00bb, un\u2019espressione che secondo i critici \u00e8 molto vaga.\n\nMa come abbiamo visto l\u2019Aula \u00e8 saldamente in mano a Orb\u00e1n, che il 5 maggio ha definito come \u00abfake news\u00bb le accuse di autoritarismo in una lettera al Partito popolare europeo, di cui fa parte.\n\nIn Svezia abbiamo gi\u00e0 anticipato che la proposta di legge presentata dal governo di minoranza L\u00f6fven \u00e8 stata approvata da tutti i partiti (inclusi diversi all\u2019opposizione) eccetto uno, tenendo conto anche del parere di un\u2019istituzione indipendente che si \u00e8 espressa sulla validit\u00e0 legale delle nuove norme.\n\nIn Ungheria, nei suoi anni di governo Orb\u00e1n \u2013 che controlla oltre due terzi del Parlamento \u2013 ha iniziato un percorso politico eccezionale in Europa e completamente differente dalla situazione svedese. Percorso che, secondo i critici, ha aumentato il controllo del potere esecutivo su quello giudiziario.\n\nBasti pensare, per esempio, che quasi tutti i membri attuali della Corte costituzionale ungherese sono stati nominati con Orb\u00e1n primo ministro e con una maggioranza dei due terzi in Parlamento dei partiti che sostengono Orb\u00e1n, dunque senza bisogno di trovare accordi e compromessi con l\u2019opposizione. O che il presidente della Repubblica ungherese \u00e8 un fedelissimo di Orb\u00e1n e suo ex ministro della Giustizia.\n\nAbbiamo verificato e la leader di Fratelli d\u2019Italia fa un paragone esagerato e largamente scorretto.\n\n\u00c8 vero che il 16 aprile il Parlamento svedese ha concesso poteri aggiuntivi al governo di minoranza di Stefan L\u00f6fven per gestire l\u2019emergenza coronavirus, ma sono di gran lunga meno \u201cpieni\u201d di quelli concessi dal Parlamento ungherese a Viktor Orb\u00e1n a fine marzo 2020.\n\nQuesti nuovi poteri sono stati approvati con il voto di sette partiti su otto all\u2019interno del Parlamento svedese, dopo che la proposta di legge dell\u2019esecutivo \u00e8 stata leggermente modificata tenendo conto del parere delle opposizioni e di un\u2019istituzione indipendente.\n\nRicordiamo poi che Orb\u00e1n ha in mano oltre due terzi del Parlamento ungherese e che negli ultimi anni ha aumentato il controllo del suo esecutivo sugli organismi di controllo che regolano i pesi e contrappesi costituzionali nel Paese.", "lang": "it"}