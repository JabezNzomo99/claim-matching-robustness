{"title": "La", "subtitle": "", "author": "pagellapolitica.it", "date": null, "vclaim_id": "vclaim-id-33350", "url": "https://pagellapolitica.it/dichiarazioni/8122/la-manovra-del-popolo-porta-alla-vendita-di-tutto-cio-che-lo-stato-possiede", "vclaim": "Le societ\u00e0 (quotate o non quotate in borsa) che vedono una partecipazione del Ministero dell'Economia sono attive in diversi settori, tra cui quelli citati da Giovanni Paglia: il settore energetico per ENI e ENEL, quello ferroviario per Ferrovie dello Stato, il settore bancario e postale per Poste Italiane e Monte dei Paschi, quello degli armamenti per Leonardo, delle telecomunicazioni per Sogei e il settore cantieristico per Ram-Rete Autostrade.\n\nA queste si aggiungono le quote di queste societ\u00e0 detenute indirettamente tramite il controllo del Ministero su Cassa Depositi e Prestiti (Cdp), che corrispondono a un valore di mercato pari a 14,34 miliardi di euro**: il totale tra controllo diretto e indiretto \u00e8 di 34,34 miliardi circa.\n\nSe una societ\u00e0 come Trenitalia, ad esempio, venisse quotata in borsa - come era stato annunciato inizialmente dall\u2019allora ministro Delrio, ma successivamente smentito dall\u2019attuale ministro Toninelli - \u00e8 facile prevedere che avrebbe un valore di numerosi miliardi di euro.\n\n\u00c8 per questa ragione che, in passato, il Ministero ha trasferito una parte delle azioni di societ\u00e0 quotate che deteneva a Cdp \u2013 ad esempio, come avvenuto nel 2011 con Sace, Simest e Fintecna. Alcuni commentatori prevedono (e si ipotizzava uno scenario simile anche nell\u2019aprile 2017) che una mossa di questo tipo potrebbe essere adottata in futuro per arrivare a quei 16 miliardi di privatizzazioni menzionati in precedenza.\n\nUn\u2019operazione che avrebbe per\u00f2 ben poco della privatizzazione, essendo Cdp controllata per pi\u00f9 del 80% dallo stesso Mef. Sarebbe pi\u00f9 simile a un passaggio di propriet\u00e0 tra enti comunque statali.\n\nLa dichiarazione \u00e8 per\u00f2 corretta solo per le cifre. Da una parte \u00e8 vero che il Def 2018 prevede un piano di privatizzazioni per un totale di 16 miliardi di euro per i prossimi tre anni. Dall\u2019altra, affermare che queste privatizzazioni corrispondano alla vendita di pi\u00f9 del 30% di tutto ci\u00f2 che possiede lo Stato \u00e8 errato. Tra societ\u00e0 quotate e non, il patrimonio dello Stato ammonta a valori ben pi\u00f9 alti di quelli riportati.\n\nInoltre, se il Mef decidesse di cedere a Cdp parte delle azioni detenute di societ\u00e0 quotate in borsa, sarebbe comunque difficile catalogare queste operazioni come privatizzazioni. Queste decisioni di vendita risulterebbero infatti pi\u00f9 un escamotage finanziario che un vero e proprio trasferimento di propriet\u00e0 ai privati, modificando ben poco in termini di patrimonio dello Stato. L\u2019interpretazione dei numeri \u00e8 insomma fuorviante e Giovanni Paglia si merita quindi un \u201cN\u00ec\u201d.\n\n* Per Eni sono 157.552.137 azioni controllate dal Mef che al prezzo di 16,35\u20ac cadauna fanno un totale di circa 2,576 miliardi di euro.\n\n Per Monte dei Paschi di Siena sono il 68,247% di 1.140.290.072 azioni pari a 778.213.765 azioni, per un valore di circa 1,497 miliardi di euro se valutate al prezzo di 1,924 \u20ac cada una.\n\n Per Enav sono il 53,28% di 541.744.385 azioni per un totale di circa 288.641.408 detenute dal Mef. Al prezzo di 4\u20ac ad azione fanno circa 1,155 miliardi di euro.\n\n Per Leonardo sono il 30,204% di 578.150.395 azioni per un totale di circa 174.624.545 azioni detenute dal Mef. Al prezzo di 10,13\u20ac ad azione fanno circa 1,769 miliardi di euro.\n\n Per Poste Italiane sono il 29,26% di 1.306.110.000 azioni, per un totale di circa 382.167.786 azioni. Al prezzo di 6,49\u20ac fanno circa 2,480 miliardi di euro.\n\n Per Enel sono il 23,58% di 10.166.679.946 azioni, per un totale di circa 2.397.303.131 azioni detenute dal Mef. Al valore di 4.413 \u20ac ad azione fanno circa 10,579 miliardi di euro.\n\n** Cdp detiene 936.179.478 di azioni Eni e circa 457.138.500 azioni di Poste Italiane (il 35% di 1.306.110.000 azioni). Utilizzando la metodologia adottata dal professor Stefano Caselli - prorettore dell\u2019Universit\u00e0 Bocconi - per calcolare il valore delle quote pubbliche pure, possiamo affermare che il Mef controlli l\u201982,77% di queste azioni, pari a circa 774.875.753 per Eni e 378.373.536 per Poste Italiane, poich\u00e9 a tanto ammonta il controllo del Mef su Cdp. Utilizzando i prezzi delle azioni applicati in precedenza si ha dunque che il valore di queste azioni \u00e8 pari a 1,670 miliardi di euro per Poste Italiane e 12,670 miliardi per Eni, per un totale di approssimativamente 14,34 miliardi di euro.", "lang": "it"}