{"title": "L'Italia \u00e8 davvero prima al mondo per siti Unesco e biodiversit\u00e0?", "subtitle": "Abbiamo verificato le dichiarazioni del fondatore di Eataly, Oscar Farinetti, a Piazza Pulita", "author": "www.agi.it", "date": null, "vclaim_id": "vclaim-id-10071", "url": "https://www.agi.it/fact-checking/oscar_farinetti_eataly_fact_checking_unesco_biodiversit-2320258/news/2017-11-04/", "vclaim": "Oscar Farinetti, imprenditore e fondatore di Eataly considerato politicamente vicino a Matteo Renzi, \u00e8 stato ospite di Piazza Pulita su La7 lo scorso 2 novembre. Ha fatto diverse affermazioni che abbiamo sottoposto al nostro fact-checking.\n\nFarinetti ha parlato per prima cosa della bellezza dell\u2019Italia, dichiarando (min. 1.42\u201940\u2019\u2019): \u201cIl fatto che l\u2019Italia sia il Paese pi\u00f9 bello del mondo \u00e8 ufficiale, non \u00e8 un\u2019opinione: abbiamo 53 patrimoni Unesco, numeri uno al mondo, il 70% del patrimonio artistico della Terra, la pi\u00f9 grande biodiversit\u00e0 del mondo\".\n\nSui siti Unesco Farinetti ha ragione: al 2017 sono 53 i siti considerati patrimonio dell\u2019umanit\u00e0 che si trovano in Italia (l\u2019Unesco \u00e8 l\u2019agenzia delle Nazioni Unite per l\u2019educazione, la scienza e la cultura). Siamo primi nella lista, seguiti da vicino dalla Cina, che ha 52 siti.\n\nPer quanto riguarda il patrimonio artistico, quella di Farinetti \u00e8 invece un\u2019affermazione sbagliata. Proprio i dati dell\u2019Unesco lo rendono evidente. In totale nel mondo ci sono 832 siti culturali e di questi \u201csolo\u201d 48 sono in Italia (per arrivare al totale di 53 sopracitato bisogna aggiungere i 5 siti naturali). Si tratta dunque del 5,77%, e non del 70%.\n\nCi eravamo gi\u00e0 posti in passato il problema se fosse possibile utilizzare un altro criterio, oltre a quello dei siti culturali Unesco, ma avevamo avuto rassicurazione proprio dall\u2019agenzia dell\u2019Onu che la nostra metodologia fosse corretta e l\u2019unica possibile.\n\nAndando a vedere i numeri pi\u00f9 da vicino, in effetti, non sembra esserci molta partita. In Italia, secondo l\u2019Istituto superiore per la protezione e la ricerca ambientale (Ispra), ci sono quasi 7.000 diverse specie vegetali. In Brasile, nella foresta amazzonica, secondo il WWF ce ne sono almeno 40.000.\n\nPer quanto poi riguarda la fauna, in Italia ci sono 58.000 diverse specie - il pi\u00f9 alto numero in Europa, sempre secondo l\u2019Ispra. Di queste il 98% sono specie di invertebrati, e appena il 2% di vertebrati (1.258 specie).\n\nSempre in Brasile ci sono invece circa 100.000 specie di invertebrati e, tra i vertebrati, bastano i soli pesci (oltre 3.000 specie) per superare il numero dell\u2019Italia. Alle specie di pesci dell\u2019Amazzonia si possono poi aggiungere quelle di mammiferi (427), uccelli (pi\u00f9 di 1.300), rettili e anfibi (rispettivamente 378 e pi\u00f9 di 400).\n\nFarinetti ha poi affermato che (min. 1.43\u201935\u201d): \u201cLa Sicilia ha 1.428 chilometri di costa ma fa un terzo dei turisti stranieri che vanno da Rimini a Riccione, che sono 21 chilometri di costa\u201d.\n\nPer quanto riguarda i turisti, secondo il database Istat (percorso: Servizi, Turismo, Movimento dei clienti negli esercizi ricettivi-dati annuali, Tipo di esercizio-dati regionali e provinciali) nel 2016 in Sicilia si sono registrati 1.943.943 arrivi di stranieri. In Emilia Romagna nello stesso anno se ne sono registrati 2.774.625. Questo dato gi\u00e0 basta a smentire l\u2019affermazione di Farinetti: l\u2019intera regione del centro-nord fa \u201csolo\u201d il 42,7% in pi\u00f9 di turisti stranieri rispetto alla Sicilia, certo non il 300%.\n\nPer come \u00e8 posta, l\u2019affermazione non ha un significato molto chiaro. Non \u00e8 infatti specificato n\u00e9 \u201cdi che cosa\u201d sia il residuo chimico \u2013 acqua, terra, cibo, rifiuti, materiale inorganico, pesticidi etc. \u2013 n\u00e9 l\u2019unit\u00e0 di misura riferita a 0,003 e 0,12 (quest\u2019ultimo dato, poi, resta dal riferimento vago \u2013 forse una media europea?).\n\nPossiamo ipotizzare che Farinetti, considerato il suo interesse professionale, stesse facendo riferimento al residuo dei pesticidi negli alimenti. Ma anche con questo punto di partenza \u00e8 impossibile verificare la sua affermazione.\n\nDunque non siamo in grado di dire per quali elementi e per quali alimenti sia vero o meno che l\u2019Italia \u201cha un residuo dello 0,003 e il resto d\u2019Europa lo 0,12\u201d.\n\nFarinetti dice nettamente pi\u00f9 falsit\u00e0 e imprecisioni che cose corrette. Sulle bellezze dell\u2019Italia riporta correttamente il numero di siti Unesco (e il relativo primato del Belpaese) ma esagera, e non di poco, sul patrimonio artistico e la biodiversit\u00e0.", "lang": "it"}