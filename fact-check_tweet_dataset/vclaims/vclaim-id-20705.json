{"title": "Halve Norge mottok penger fra Nav i fjor", "subtitle": "Det er riktig at halvparten av dem som var bosatt i Norge mottok st\u00f8nad fra Nav minst \u00e9n gang i 2017.", "author": "www.faktisk.no", "date": null, "vclaim_id": "vclaim-id-20705", "url": "https://www.faktisk.no/faktasjekker/Wle/halve-norge-mottok-penger-fra-nav-i-fjor", "vclaim": "Stemmer det at Norge er en nasjon av navere? Faktisk.no har f\u00e5tt flere tips om en artikkel NTB har laget med tittelen:\n\nArtikkelen har blant annet blitt publisert p\u00e5 nettstedet E24 og av aviser som Nationen, V\u00e5rt Land, Drammens Tidende og T\u00f8nsbergs Blad. I ingressen skriver NTB:\n\nStemmer det at halvparten av dem som bor i Norge fikk st\u00f8tte fra Nav i fjor? Det skal vi se n\u00e6rmere p\u00e5 i denne faktasjekken.\n\nNTB har basert seg p\u00e5 Navs egen \u00e5rsstatistikk for 2017. Nav bruker omtrent den samme formuleringen som NTB n\u00e5r de omtaler statistikken:\n\nNav skriver ogs\u00e5 at \u00abannenhver person bosatt i Norge mottok en st\u00f8nad fra Nav minst \u00e9n gang i 2017\u00bb. Dermed kan vi konkludere med at det er helt riktig at \u00abhalve Norge\u00bb mottok en eller annen form for st\u00f8nad fra Nav i l\u00f8pet av fjor\u00e5ret.\n\nNav utbetalte til sammen 421 milliarder kroner til personer bosatt i Norge i 2017. I tillegg ble 7,1 milliarder utbetalt til personer bosatt i utlandet, if\u00f8lge Nav. I Norge fordelte utbetalingene seg slik:\n\nDet ble betalt ut i snitt 80 000 kroner per innbygger. De tre st\u00f8rste gruppene av mottakere var:\n\nSer man p\u00e5 ulike typer ytelser, fordeler utbetalingene seg slik:\n\nNesten halvparten av alt Nav betalte ut i 2017, gikk til pensjon. 41 prosent var arbeids- eller sykdomsrelaterte ytelser, mens foreldre fikk nesten 9 prosent av pengene. \u00d8vrige st\u00f8nader utgjorde 1 prosent.\n\nDe 421 milliardene som ble utbetalt til personer bosatt i Norge i fjor, var 11 milliarder mer enn \u00e5ret f\u00f8r. Dermed var veksten p\u00e5 3 prosent. Det meste av \u00f8kningen skyldtes alderspensjonister (+ 9 milliarder kroner eller 5 prosent) og mottakere av uf\u00f8retrygd (+ 3 milliarder kroner eller 4 prosent).\n\nUtbetalingen av dagpenger ble redusert med 1,4 milliarder eller 9 prosent. For de \u00f8vrige st\u00f8nadene var det samlet en \u00f8kning p\u00e5 0,3 prosent fra \u00e5ret f\u00f8r.\n\nDet var store fylkesvise forskjeller p\u00e5 hvor mye hver innbygger i snitt fikk utbetalt fra Nav i 2017. \u00d8stfold hadde h\u00f8yest utbetaling med 91 919 kroner i snitt per innbygger, mens Oslo hadde lavest med 64 875 kroner.", "lang": "no"}