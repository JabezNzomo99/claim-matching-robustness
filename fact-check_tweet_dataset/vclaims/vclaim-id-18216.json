{"title": "26 milioni di disoccupati nella Ue?", "subtitle": "", "author": "pagellapolitica.it", "date": null, "vclaim_id": "vclaim-id-18216", "url": "https://pagellapolitica.it/dichiarazioni/7426/26-milioni-di-disoccupati-nella-ue", "vclaim": "In un video promosso sulla sua pagina Facebook con la frase \u00ab \u00bb, il leader della Lega Nord Matteo Salvini ha attaccato le attuali politiche dell\u2019Unione Europea con un intervento all\u2019Europarlamento. Tra i numeri che ha ricordato c\u2019\u00e8 anche quello dei disoccupati europei: vediamo se \u00e8 corretto.\n\nLa disoccupazione viene normalmente calcolata in percentuale sulla popolazione attiva, escludendo cio\u00e8 chi non ha l\u2019et\u00e0 legale per lavorare, chi \u00e8 in pensione e chi non pu\u00f2 o non vuole trovarsi un impiego (perch\u00e9 studia o vive di rendita, per esempio). Il totale dei disoccupati nell\u2019Unione Europea pu\u00f2 essere facilmente ottenuto consultando il database Eurostat, che fornisce le cifre in percentuale e in numeri assoluti della disoccupazione europea, aggiornate mensilmente.\n\nCome si vede, la cifra citata da Salvini \u00e8 stata effettivamente raggiunta dai Paesi dell\u2019Unione, ma si tratta del massimo storico tra la fine del 2012 e il 2013, quando le conseguenze occupazionali della crisi economica si sono fatte pi\u00f9 acute. Da allora, il numero assoluto dei disoccupati europei ha mostrato un trend discendente. Siamo comunque lontani dal minimo storico pre-crisi, 16,2 milioni di disoccupati all\u2019inizio del 2008.", "lang": "it"}