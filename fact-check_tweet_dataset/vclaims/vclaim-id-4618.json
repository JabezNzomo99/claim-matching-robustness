{"title": "Wymogi ws. przyj\u0119cia Euro w wypowiedzi Magdaleny Og\u00f3rek", "subtitle": "Magdalena Og\u00f3rek o tym, jakie s\u0105 wymogi ws. przyj\u0119cia Euro. Poddajemy weryfikacji wypowied\u017a Magdaleny Og\u00f3rek dotycz\u0105c\u0105 wsp\u00f3lnej waluty.", "author": "demagog.org.pl", "date": null, "vclaim_id": "vclaim-id-4618", "url": "https://demagog.org.pl/wypowiedzi/wymogi-ws-przyjecia-euro-w-wypowiedzi-magdaleny-ogorek/", "vclaim": "Zgodnie z danymi Komisji Europejskiej pa\u0144stwo chc\u0105ce przyst\u0105pi\u0107 do strefy euro musi wype\u0142ni\u0107 kryteria konwergencji prawnej oraz konwergencji nominalnej (ekonomicznej).\n\nZgodnie z \u201cMonitorem Konwergencji Nominalnej\u201d opublikowanym przez Ministerstwo Finans\u00f3w w marcu 2015 r. Polska w styczniu 2015 r. spe\u0142nia\u0142a kryteria: stabilno\u015bci cen oraz st\u00f3p procentowych, nie spe\u0142nia\u0142a natomiast kryteri\u00f3w fiskalnego oraz kursu walutowego. Kryteria te zosta\u0142y przez nas wcze\u015bniej dok\u0142adnie opisane. Kryterium kursu walutowego wymaga uczestnictwa w programie ERM II przez co najmniej 2 lata przed wprowadzeniem euro.\n\nZgodnie z seminarium NBP \u201cPrawne przygotowania do wej\u015bcia Polski do strefy euro\u201d do przyst\u0105pienia do strefy euro konieczny jest szereg zmian w prawie polskim w zakresie:\n\u2022 zapewnienia zgodno\u015bci z postanowieniami Traktatu i Statutu ESBC (Europejski System Bank\u00f3w Centralnych) i EBC (Europejski Bank Centralny)\n\nZmiany te obejmuj\u0105: konieczno\u015b\u0107 nowelizacji Konstytucji RP (artyku\u0142y 198, 203 oraz 227), ustawy o Narodowym Banku Polskim (zapewnienie gwarancji niezale\u017cno\u015bci instytucjonalnej oraz personalnej NBP, integrafja prawna NBP w ramach Eurosystemu, etc.) oraz ustawy o Bankowym Funduszu Gwarancyjnym (zgodno\u015b\u0107 przepis\u00f3w ustawy o BFG i NBP z zakazem finansowania ze \u015brodk\u00f3w banku centralnego i uprzywilejowanego dost\u0119pu) a tak\u017ce wprowadzenie niezb\u0119dnych regulacji w drodze \u201custawy horyzontalnej\u201d i nowelizacji ustaw szczeg\u00f3\u0142owych.\n\nWypowied\u017a Magdaleny Og\u00f3rek nale\u017cy zatem uzna\u0107 za prawd\u0119. Polska nie spe\u0142nia na dzie\u0144 dzisiejszy kryteri\u00f3w konwergencji nominalnej ani prawnej, nie uczestniczy r\u00f3wnie\u017c w mechanizmie ERMII. Aby wype\u0142ni\u0107 kryteria konwergencji prawnej konieczna jest zmiana Konstytucji oraz ustawy o NBP.", "lang": "pl"}