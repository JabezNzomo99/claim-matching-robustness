{"title": "Czy liczba dzieci \u017cyj\u0105cych w skrajnym ub\u00f3stwie wzros\u0142a?", "subtitle": "Czy liczba dzieci \u017cyj\u0105cych w skrajnym ub\u00f3stwie wzros\u0142a? Odpowied\u017a znajdziecie w naszej analizie wypowiedzi Janusza Piechoci\u0144skiego.", "author": "demagog.org.pl", "date": null, "vclaim_id": "vclaim-id-28154", "url": "https://demagog.org.pl/wypowiedzi/czy-liczba-dzieci-zyjacych-w-skrajnym-ubostwie-wzrosla/", "vclaim": "Dane na temat skrajnego ub\u00f3stwa dzieci przytoczone przez by\u0142ego wicepremiera Janusza Piechoci\u0144skiego znajduj\u0105 potwierdzenie w najnowszym raporcie Stowarzyszenia Wiosna, kt\u00f3re jest organizatorem akcji Szlachetna Paczka.\n\nMi\u0119dzy rokiem 2017 a 2018 liczba dzieci \u017cyj\u0105cych w skrajnym ub\u00f3stwie (tj. \u017cyj\u0105cych za kwot\u0119 poni\u017cej 19 z\u0142 dziennie) wzros\u0142a o 92 tys. z poziomu 325 tys. do 417 tys. Co wi\u0119cej, a\u017c 700 tys. dzieci mi\u0119dzy sz\u00f3stym a osiemnastym rokiem \u017cycia obj\u0119tych jest programem ochrony przed niedo\u017cywieniem.\n\nW zwi\u0105zku z powy\u017cszym oceniamy wypowied\u017a Janusza Piechoci\u0144skiego jako prawd\u0119.", "lang": "pl"}