{"title": "No, Di Stefano non ha aumentato l'export del 15% in tutti i Paesi di cui si occupa", "subtitle": "", "author": "www.pagellapolitica.it", "date": null, "vclaim_id": "vclaim-id-63643", "url": "https://www.pagellapolitica.it/dichiarazioni/8695/no-di-stefano-non-ha-aumentato-lexport-del-15-in-tutti-i-paesi-di-cui-si-occupa", "vclaim": "\u00abIn questi due anni da sottosegretario in tutti i Paesi target della mia azione (e sono tanti) l\u2019export italiano \u00e8 aumentato mediamente di almeno il 15 per cento\u00bb\n\nIl 5 agosto Di Stefano \u00e8 poi tornato sulla questione in un lungo post su Facebook, in cui ha sostenuto che il suo errore (quasi subito rimediato con un nuovo tweet, stavolta corretto) fosse frutto di stanchezza e distrazione e in cui, allo stesso tempo, ha rivendicato una serie di risultati ottenuti. Di Stefano in particolare ha scritto che \u00abin questi due anni da sottosegretario in tutti i Paesi target della mia azione (e sono tanti) l\u2019export italiano \u00e8 aumentato mediamente di almeno il 15 per cento\u00bb.\n\nNel decreto del Ministero degli Esteri con cui vengono definite le deleghe del sottosegretario Di Stefano si legge (art. 1) che gli sono affidati \u2013 tra le altre cose \u2013 \u00able relazioni bilaterali con i Paesi dell\u2019Asia, inclusi i Paesi del Caucaso\u00bb, \u00able questioni relative alle imprese, alla promozione degli scambi e all\u2019attrazione degli investimenti\u00bb e \u00able questioni concernenti l\u2019esportazione di armamenti e beni a duplice uso\u00bb.\n\nAllo stesso tempo, per\u00f2, in base all\u2019art. 2 del decreto non sono compresi nelle deleghe \u2013 tra gli altri \u2013 \u00abgli atti e le questioni di particolare rilevanza politica, economica, commerciale, culturale, finanziaria o amministrativa\u00bb, i rapporti bilaterali con Stati Uniti, Cina e Russia e \u00able questioni relative agli eventi e alle manifestazioni di promozione del sistema economico\u00bb.\n\nNon \u00e8 insomma facile capire a quali Paesi stia facendo riferimento Di Stefano nel suo post su Facebook e in che modo la sua azione di sottosegretario possa essere stata determinante. Abbiamo scritto al Ministero degli Esteri per avere un chiarimento e siamo attualmente in attesa di risposta.\n\nPer prima cosa diciamo che, nel complesso, l\u2019export italiano di merci dal 2017 (anno precedente all\u2019incarico di Di Stefano di sottosegretario agli Esteri, avvenuto a giugno 2018) e il 2019 (ultimo anno per cui ci sono dati annuali disponibili, e prima che emergesse l\u2019epidemia di Covid-19) \u00e8 cresciuto di poco meno del 6 per cento, passando da poco meno di 450 miliardi di euro a quasi 476 miliardi di euro.\n\nPer quanto riguarda gli scambi con l\u2019Asia, dati precisi sono disponibili sul sito del Ministero degli Affari esteri e sono curati dall\u2019Osservatorio Economico sul commercio internazionale.\n\nSecondo queste informazioni, nel 2017 l\u2019export italiano di merci verso l\u2019Asia valeva 66,4 miliardi di euro. La cifra \u00e8 scesa a 65,3 miliardi nel 2018 e poi risalita a 66,3 miliardi nel 2019. Complessivamente, tra 2017 e 2019 c\u2019\u00e8 quindi stato un calo dello 0,15 per cento nell\u2019export italiano verso l\u2019Asia.\n\nTra gennaio e marzo 2020 il Paese occupava il 10\u00b0 posto nella classifica dei principali destinatari delle esportazioni italiane. Il valore del nostro export \u00e8 per\u00f2 leggermente diminuito dal 2017 al 2019: se infatti nel 2017 esportavamo in Cina merci per un valore complessivo di 13,5 miliardi, nel 2019 la cifra era pari a circa 13 miliardi.\n\nRipetiamo per\u00f2 che non \u00e8 chiaro a che cosa Di Stefano alluda con l\u2019espressione \u00abPaesi target della mia azione\u00bb. Restiamo quindi a disposizione del sottosegretario se vorr\u00e0 gentilmente farci sapere a quali Paesi fa riferimento e in che modo questi sarebbero stati il target della sua azione.\n\nIl 5 agosto il sottosegretario agli Esteri Manlio Di Stefano (M5s) ha scritto su Facebook che, nei due anni in cui ha fino ad ora ricoperto la carica (2018 e 2019), l\u2019export italiano \u00e8 aumentato \u00abmediamente di almeno il 15 per cento\u00bb nei \u00abPaesi target\u00bb del suo operato.\n\nAbbiamo chiesto al Ministero degli Esteri di fornirci un chiarimento su quali siano i Paesi a cui fa riferimento Di Stefano, in che modo questi siano stati interessati in particolare dalla sua azione e con quali ricadute sull\u2019export. Siamo per\u00f2 ancora in attesa di risposta.\n\nIn ogni caso in base alle sue deleghe, Di Stefano \u00e8 incaricato di occuparsi dei rapporti bilaterali con i Paesi dell\u2019Asia, ma non con la Cina. Abbiamo guardato all\u2019export verso l\u2019Asia nel complesso e abbiamo sottratto dal totale le quote della Cina.\n\nIn generale, tra il 2017 (quando Di Stefano ancora non ricopriva l\u2019incarico) e il 2019 l\u2019export italiano verso l\u2019Asia \u2013 escludendo la Cina \u2013 \u00e8 aumentato dello 0,7 per cento, passando da quasi 53 a 53,3 miliardi. Meno di quanto non sia aumentato l\u2019export in generale nello stesso periodo (quasi +6 per cento) e molto meno di quanto rivendicato da Di Stefano.", "lang": "it"}