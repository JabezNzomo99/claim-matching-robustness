{"title": "No, il maialino-giostra di Rovereto non rischia l'espulsione", "subtitle": "", "author": "pagellapolitica.it", "date": null, "vclaim_id": "vclaim-id-8237", "url": "https://pagellapolitica.it/dichiarazioni/6622/no-il-maialino-giostra-di-rovereto-non-rischia-lespulsione", "vclaim": "cittadina trentina con poco meno di 40.000 abitanti, \u00e8 al centro di una bizzarra polemica nazionale. Nello specifico, l'oggetto di contesa \u00e8 una giostra a forma di maialino. La giostra porcina in questione sarebbe stata - secondo le polemiche - ingabbiata tra le panchine di un asilo in attesa di essere smontata per non causare offesa ai genitori musulmani. La storia ha fatto il giro d'Italia. A livello locale la Lega sbandiera Peppa Pig come simbolo della lotta all'apparente ingerenza islamica, mentre a livello nazionale ne hanno parlato quotidiani come il Messaggero, il Foglio (oggi campeggia in prima pagina) e Il Giornale, il cui editorialista Vittorio Feltri ha chiosato\n\n[luned\u00ec 5 ottobre, ndr] si \u00e8 verificato che il gioco in questione \u00e8 munito delle certificazioni previste dalla legge e che, nonostante le dimensioni effettivamente diverse da quelle degli altri giochi collocati presso i giardini delle scuole, \u00e8 compatibile con la fascia di et\u00e0 2-6 anni, in quanto facilmente accessibile e provvisto di seduta avvolgente\".\n\nDecidiamo di non affidarci al solo comunicato stampa dell'ente comunale e procediamo alla raccolta di altri dati direttamente da Rovereto. Innanzitutto abbiamo chiesto una prova che il maialino incriminato giaccia ancora al suo posto: cosa c'\u00e8 di meglio di un contributo fotografico? La foto \u00e8 originale ed autentica, scattata oggi 7 ottobre alle 11:39 a Via Saibanti, dove effettivamente si dovrebbe trovare. Possiamo fidarci?\n\nS\u00ec, perch\u00e8 consultando le propriet\u00e0 delle foto - cosa che potete fare anche voi, salvando l'immagine sul vostro computer - \u00e8 visibile la data, l'ora e i dati latitudinali e longitudinali (si cerchi 45\u00b053'15.9\"N 11\u00b02'11.5\"E su Google Maps).\n\nSuccessivamente abbiamo interpellato il vice sindaco Azzolini a cui abbiamo chiesto della documentazione relativa alla giostra. Infatti, se l'ufficio comunale si \u00e8 mosso per riscontrare l'effettiva conformit\u00e0 del maialino con le norme di sicurezza per i bambini di quell'et\u00e0, tale attenzione dovrebbe essere in qualche modo dimostrabile. Per soddisfare la nostra richiesta ci \u00e8 stata girata in tempi brevi la lettera dal produttore del gioco (che abbiamo caricato integralmente qui e di cui mettiamo uno screenshot in basso). Il dato fondamentale \u00e8 la data: 5 ottobre 2015, che coincide con la versione del Comune di Rovereto ed \u00e8 precedente alla nostra richiesta di informazioni (quindi non si tratta di una lettera prodotta ex post).\n\nLe insegnanti dell'asilo hanno negato di aver ricevuto pressioni da genitori nonch\u00e9 smentito nello stesso asilo si sia rinunciato a festeggiare il Natale. Abbiamo inoltre contattato la coordinatrice pedagogica responsabile per l'asilo in questione - che in quanto dipendente della Provincia non dovrebbe avere diretti conflitti d'interesse con il Comune - da cui stiamo attendendo ancora una risposta che integreremo a questo articolo quando ci arriver\u00e0.\n\nInsomma, per quanto non possiamo categoricamente escludere che qualche genitore musulmano si sia effettivamente lamentato del maialino, non ci sono dimostrazioni alcune in tal senso. Al contrario, tutte le prove disponibili corroborano la versione del Comune di Rovereto secondo cui \u00e8 stato temporaneamente bloccato l'accesso ai bambini ad una giostra di cui si voleva verificare le condizioni di sicurezza. Su tutto questo si \u00e8 creato un polverone mediatico abbastanza impressionante per un buffo gioco a molla.\n\nAl momento della stesura di questo articolo il maialino \u00e8 ancora l\u00ec e non \u00e8 stato rimosso, come invece sostiene Salvini. Prove concrete che ci siano state lamentele da genitori musulmani non ne abbiamo trovate e queste voci sono state smentite dalle insegnanti dell'asilo. Il Comune ci ha inoltre girato la copia della lettera del produttore della giostra che confermava l'iter di verifica della conformit\u00e0 sulla sicurezza, che hanno effettuato luned\u00ec. Insomma, la storia sul povero porco di plastica \u00e8 una \"Panzana pazzesca\" che merita di essere sgonfiata una volta per tutte.\n\n\"L'uso del giardino non era stato possibile l'1 e il 2 ottobre sia per la presenza degli addetti all'installazione del gioco sia per il tempo inclemente; il gioco non \u00e8 molto visibile dall'ingresso della scuola e quindi i genitori non credo l'abbiano potuto vedere nel momento dell'accompagnamento e del ritiro dei bambini; inoltre la presenza delle panchine che ne impedivano l'uso per la necessit\u00e0 di consolidare la base fissata nel terreno ne ostruiva ulteriormente la vista.\n\nLe insegnanti non hanno raccolto alcuna rimostranza da parte dei genitori e addirittura nessun commento a caldo il luned\u00ec 5 ottobre, relativamente alla pubblicazione degli articoli sulla stampa. Ci\u00f2 significa che non c'\u00e8 interesse o attenzione specifica alla vicenda da parte degli utenti e soprattutto che \u00e8 stato qualcuno di esterno alla scuola che ha creato il caso. \"", "lang": "it"}