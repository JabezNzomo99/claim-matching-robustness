{"title": "Ikke dekning for \u00e5 p\u00e5st\u00e5 at norske barn ser mest porno i Europa", "subtitle": "Forskningen er syv \u00e5r gammel og sier ikke noe om n\u00e5situasjonen.", "author": "www.faktisk.no", "date": null, "vclaim_id": "vclaim-id-21064", "url": "https://www.faktisk.no/faktasjekker/xDp/ikke-dekning-for-a-pasta-at-norske-barn-ser-mest-porno-i-europa", "vclaim": "I begynnelsen av juni satt Justiskomiteen p\u00e5 Stortinget ned et utvalg som skulle se p\u00e5 hvordan man kan beskytte barn mot blant annet nettporno. Fem KrF-representanter sto bak forslaget, hvorav en av dem var Kjell Ingolf Ropstad.\n\nI en nyhetssak p\u00e5 NRK P2 fredag 21. juli gjentar Ropstad p\u00e5standen om at norske barn er i Europa-toppen n\u00e5r det gjelder \u00e5 se p\u00e5 porno. Samtidig nevner han et forslag om \u00e5 alderssjekke brukere av pornosider p\u00e5 internett. Forslaget er inspirert av Stortbritannias Digital Economy Act 2017, som blant annet vil inneb\u00e6re at pornografiske nettsider m\u00e5 verifisere alderen til brukeren ved hjelp av kredittkort.\n\nFaktisk.no kontakter Kjell Ingolf Ropstad, og ber om dokumentasjon p\u00e5 p\u00e5standen. Han svarer oss med en lenke til en artikkel fra Tek.no fra 2011, som igjen viser til EU-prosjektet EU Kids Online fra samme \u00e5r som i en rapport har sammenlignet forhold i 25 land.\n\nDenne rapporten ser p\u00e5 muligheter og risiko ved barns bruk av internett. Forskerne har snakket med 25 000 barn i alderen 9-16 \u00e5r og \u00e9n av deres foreldre, hvorav 1000 av disse er fra Norge. Rapporten tar, i tillegg til porno, ogs\u00e5 for seg blant annet nettmobbing, dataspill, radikalisering, overv\u00e5kning og overforbruk av nettjenester.\n\nRapporten viser at norske barn i 2010 var p\u00e5 Europa-toppen som nettbrukere generelt. Det var ogs\u00e5, ganske riktig, flest norske barn som i 2010 svarte at de har sett seksuelt innhold p\u00e5 internett. Tett bak f\u00f8lger de andre skandinaviske landene.\n\nEU Kids Online er et samarbeidsprosjekt mellom universiteter i 33 europeiske land. Faktisk.no kontakter prosjektleder i Norge, Elisabeth Staksrud ved Institutt for medier og kommunikasjon p\u00e5 Universitetet i Oslo. Hun forteller at hun flere ganger har v\u00e6rt i kontakt med representanter for KrF og forklart konteksten for funnene i rapporten:\n\nHun mener rapporten peker p\u00e5 flere grunner til at forskjellene mellom landene var s\u00e5 store som tallene viser.\n\nI tillegg presiserer Staksrud at rapporten bygger p\u00e5 opplysninger fra 2010. Tallene er alts\u00e5 syv \u00e5r gamle.\n\nStaksrud mener alts\u00e5 at man hadde dekning for at norske barn var i Europa-toppen i \u00e5 ha sett pornografi i 2010, men at bildet i 2017 kan v\u00e6re et helt annet. Unders\u00f8kelsen skal derfor gj\u00f8res p\u00e5 nytt i \u00e5r, blant annet med st\u00f8tte fra Justisdepartementet:", "lang": "no"}