{"title": "I governi a guida Pd hanno davvero ridotto il sovraffollamento nelle carceri?", "subtitle": "A sostenerlo \u00e8 il deputato uscente del Pd Edoardo Patriarca. Abbiamo verificato", "author": "www.agi.it", "date": "2018-03-20T07:55+0100", "vclaim_id": "vclaim-id-3751", "url": "https://www.agi.it/fact-checking/carceri_pd_sovraffollamento-3644654/news/2018-03-20/", "vclaim": "Il deputato uscente del Partito Democratico Edoardo Patriarca, gi\u00e0 presidente del Centro nazionale per il volontariato e rieletto al Senato alle ultime legislative, lo scorso 18 marzo ha dichiarato: \u201cIn questi anni abbiamo puntato molto sulle pene alternative e siamo riusciti a ridurre il sovraffollamento nelle carceri\u201d.\n\nI principali provvedimenti dei governi della scorsa legislatura in materia carceraria sono il decreto legge 78/2013, contenente \u201cDisposizioni urgenti in materia di esecuzione della pena\u201d e votato sia da Forza Italia che da Pd e Sel, e il successivo dl 146/2013, contenente \u201cMisure urgenti in tema di tutela dei diritti fondamentali dei detenuti e di riduzione controllata della popolazione carceraria\u201d, votato dal solo centrosinistra.\n\nQualche esempio: sono stati aumentati i termini al di sotto dei quali si pu\u00f2 chiedere una misura alternativae, come abbiamo verificato di recente, la riforma dell\u2019ordinamento penitenziario in via di approvazione vorrebbe insistere su questo approccio; si \u00e8 stabilizzato un provvedimento temporaneo del 2012, secondo cui, a 18 mesi di pena residua da scontare, si pu\u00f2 uscire dal carcere e terminare la condanna ai domiciliari; infine, ma solo per un periodo limitato di tempo tra 2014 e 2015, \u00e8 stato innalzato da 45 a 75 giorni lo sconto di pena per ogni semestre di buona condotta del detenuto.\n\nMa vediamo in concreto che effetto hanno avuto questi provvedimenti in materia di sovraffollamento carcerario. Bisogna tenere conto, allo stesso tempo, del generalizzato e sostanziale calo dei reati denunciati gli ultimi anni, di cui ci siamo gi\u00e0 occupati in passato, ha visto.\n\nNel 2016 e 2017 i detenuti sono tornati a crescere, arrivando prima a 54.653 e poi a 57.608. Siamo ancora al di sotto dei valori preoccupanti registrati tra il 2008 e il 2013, ma un\u2019inversione di tendenza c\u2019\u00e8 stata. Attualmente ci sono circa 7 mila detenuti in eccesso rispetto alla capienza delle prigioni, e la riforma dell\u2019ordinamento penitenziario \u2013 come si legge anche in una nota del Consiglio dei ministri \u2013 vorrebbe, tra le altre cose, a risolvere questo problema.\n\n\u00c8 vero, come afferma, Patriarca che il governo negli ultimi provvedimenti \u2013 i due decreti approvati e la riforma dell\u2019ordinamento penitenziario in via di approvazione \u2013 abbia privilegiato un approccio volto a ridurre il ricorso alla carcerazione in favore di misure alternative (domiciliari, servizi sociali, eccetera). \u00c8 poi vero che, rispetto ai dati del 2013 e degli anni precedenti, il sovraffollamento carcerario si sia ridotto, anche se \u00e8 tutt\u2019ora presente e negli ultimi due anni \u00e8 tornato a crescere dopo un biennio di forte calo.", "lang": "it"}