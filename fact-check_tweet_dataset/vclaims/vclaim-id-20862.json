{"title": "Nei, Oslo-politiet ble ikke bygget ned \u00f8konomisk under de r\u00f8dgr\u00f8nne", "subtitle": "I perioden med r\u00f8dgr\u00f8nne statsbudsjetter \u00f8kte Oslo-politiets budsjetter fra 1,4 milliarder kroner i 2007 til 2,6 milliarder kroner i 2014.", "author": "www.faktisk.no", "date": null, "vclaim_id": "vclaim-id-20862", "url": "https://www.faktisk.no/faktasjekker/xeZ/nei-oslo-politiet-ble-ikke-bygget-ned-okonomisk-under-de-rodgronne", "vclaim": "Etter en omfattende artikkel i VG om gjengkriminalitet p\u00e5 Holmlia i Oslo, har debatten g\u00e5tt om hvordan politikere og politiet skal h\u00e5ndtere problemet.\n\nFlere h\u00f8ytst\u00e5ende politikere i regjeringspartiet Frp, som har hatt det politiske ansvaret for justissektoren de siste fem \u00e5rene, har markert seg i debatten. Blant annet partileder Siv Jensen, som skrev f\u00f8lgende melding p\u00e5 Facebook etter reportasjen:\n\nFrps innvandringspolitiske talsmann og stortingsrepresentant Jon Helgheim m\u00f8tte Oslos byr\u00e5dsleder Raymond Johansen til debatt om tematikken i Politisk kvarter tirsdag 12. juni. I en diskusjon om ressurssituasjonen for Oslo-politiet, kom han med f\u00f8lgende uttalelse:\n\nDet er p\u00e5standen om at Oslo-politiet ble bygget ned \u00f8konomisk under den r\u00f8dgr\u00f8nne regjeringen vi skal se n\u00e6rmere p\u00e5 i denne faktasjekken.\n\nViser til ett \u00e5r med budsjettkutt\n\nHelgheim viser til f\u00f8lgende dokumentasjon for sin p\u00e5stand, i en e-post til Faktisk.no:\n\nHan viser til at budsjettet ble redusert fra 2110 millioner kroner i 2012 til 2059 millioner kroner i 2013.\n\nDet stemmer at Oslo-politiets budsjett ble kuttet med 2,4 prosent fra 2012 til 2013. Det stemmer ogs\u00e5 at regjeringen Solberg hadde overtatt styringen i 2014.\n\nSlik var budsjettutviklingen for Oslo politidistrikt under den r\u00f8dgr\u00f8nne regjeringen:\n\nSom grafen viser, fikk Oslo-politiet mer penger i alle \u00e5r unntatt 2013. Det har ogs\u00e5 v\u00e6rt en markant oppgang fra 1,3 milliarder kroner i 2006 til 2 milliarder kroner i 2013.\n\nI 2014 hadde Solberg-regjeringen overtatt. Stoltenbergregjeringen la frem et budsjett for dette \u00e5ret, men budsjettet som ble vedtatt for 2014 ble fremmet av Solberg-regjeringen, gjennom en tilleggsproposisjon.\n\nEn annen endring som skjer i budsjettet for 2014, er at Oslo politidistrikt ikke lenger er en egen post p\u00e5 statsbudsjettet. Herfra og ut blir politidistriktet tildelt sin del av den totale rammen fra Politi- og lensmannsetaten.\n\nTallene viser tydelig at det er helt feil \u00e5 hevde at politiet i Oslo ble bygget ned \u00f8konomisk under den r\u00f8dgr\u00f8nne regjeringen. Siden \u00e5r 2000 har budsjettene \u00f8kt jevnt og trutt, ogs\u00e5 under andre regjeringer:\n\nDersom vi justerer for inflasjon til 2017-kroner, ser det slik ut:", "lang": "no"}