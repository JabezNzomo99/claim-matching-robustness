{"title": "Projekti ambicioz p\u00ebr rregullimin e lumit", "subtitle": "", "author": "kallxo.com", "date": null, "vclaim_id": "vclaim-id-6974", "url": "https://kallxo.com/krypometer/projekti-ambicioz-per-rregullimin-e-lumit/", "vclaim": "\u201cDo t\u00eb rregullojm\u00eb kolektorin p\u00ebrmes nj\u00eb kredie q\u00eb kemi marr\u00eb. Kemi b\u00ebr\u00eb nj\u00eb marr\u00ebveshje me Qeverin\u00eb austriake. Pas rregullimit t\u00eb kolektorit do t\u00eb fillojm\u00eb t\u00eb nd\u00ebrtojm\u00eb shtratin e lumit, e kemi filluar faz\u00ebn e par\u00eb t\u00eb betonimit t\u00eb tij dhe m\u00eb pas rregullimin dhe estetik\u00ebn e shtratit t\u00eb lumit me trajtimin e dy brigjeve t\u00eb shtratit t\u00eb lumit p\u00ebrmes sh\u00ebtitoreve dhe pjesa e parkut q\u00eb do t\u00eb jet\u00eb sh\u00ebtitorja bazike e qytetit, e cila do t\u00eb p\u00ebrshkoj\u00eb t\u00eb gjith\u00eb pjes\u00ebn e shtratit t\u00eb lumit. Nj\u00ebkoh\u00ebsisht shtratit t\u00eb lumit, edhe nj\u00eb pjes\u00eb e qendr\u00ebs do t\u2019i bashk\u00ebngjitet nj\u00eb hap\u00ebsir\u00eb e cila sipas nevoj\u00ebs do t\u00eb ket\u00eb mund\u00ebsi q\u00eb t\u00eb mbyllet qoft\u00eb p\u00ebr festa, nd\u00ebrsa pjes\u00ebn tjet\u00ebr gjat\u00eb dit\u00ebs kur aktivitetet e bizneseve kan\u00eb nevoj\u00eb ne nuk do t\u2019i paralizojm\u00eb\u201d, ishin k\u00ebto fjal\u00ebt p\u00ebr projektin i cili q\u00eb nga fillimi i saj do t\u00eb mbik\u00ebqyret edhe nga KALLXO.com.\n\n\u201cKjo do t\u00eb jet\u00eb 2019 do t\u00eb jet\u00eb trajtimi i lumit, nd\u00ebrsa k\u00ebshtu do t\u00eb jet\u00eb n\u00eb vitin 2020, 2021 do t\u00eb p\u00ebrfundoj\u00eb i gjith\u00eb projekti\u201d, ka premtuar Ismajli.\n\nKALLXO.com do t\u00eb v\u00ebzhgoj\u00eb realizimin e k\u00ebtij projekti dhe do t\u00eb shikoj\u00eb n\u00ebse kryetari Naim Ismajli do ta mbaj\u00eb fjal\u00ebn q\u00eb t\u2019u krijoj\u00eb banor\u00ebve t\u00eb Shtimes nj\u00eb park gjelb\u00ebrues dhe nj\u00eb lum t\u00eb past\u00ebr ashtu si\u00e7 ka premtuar.", "lang": "sq"}