{"title": "Nei, isarealet ved Nordpolen er ikke tilbake p\u00e5 1979-niv\u00e5", "subtitle": "Arealet med is var vesentlig mindre i 2017 enn i 1979.", "author": "www.faktisk.no", "date": null, "vclaim_id": "vclaim-id-52072", "url": "https://www.faktisk.no/faktasjekker/L2l/nei-isarealet-ved-nordpolen-er-ikke-tilbake-pa-1979-niva", "vclaim": "8. september delte Johan Morten Nome et bilde som har f\u00e5tt stor spredning p\u00e5 Facebook. Innlegget skal vise utviklingen av sj\u00f8ismengden i Arktis. Tre angivelige satelittbilder fra NASA presenteres.\n\nEtt fra 1979, ett fra 2012 og ett fra 2017. Budskapet, som er skrevet over bildene med stor skrift, er at niv\u00e5et av sj\u00f8is er tilbake p\u00e5 niv\u00e5et fra 1979 (\u00abNorth pole ice cap has returned to 1979 levels\u00bb).\n\nStemmer det at det var like mye is i Arktis i 2017 som i 1979?\n\nNome er daglig leder for organisasjonen Bilistenes aksjonsgruppe, og er en ivrig debattant som i flere \u00e5r har markert seg som en aktiv motstander av bompenger.\n\nI 2013 fikk han mye oppmerksomhet da han ble arrestert for \u00e5 fors\u00f8ke \u00e5 demontere en bomstasjon Vestfold. I 2016 diskuterte han bompenger med blant andre samferdselsminister Ketil Solvik-Olsen p\u00e5 NRKs Debatten. Han stilte ogs\u00e5 opp i samme program 30. august i \u00e5r, for \u00e5 diskutere tematikken.\n\nI forrige uke gikk han ut i lokalavisa T\u00f8nsbergs blad (krever abonnement) og fortalte at han n\u00e5 samler underskrifter for \u00e5 starte opp lokallag for partiet Folkeaksjonen nei til mer bompenger.\n\nFaktisk.no har v\u00e6rt i kontakt med Nome for \u00e5 sp\u00f8rre hvor han har f\u00e5tt bildet fra, og hva som er kilden hans til opplysningen om at nordpolisen har returnert til 1979-niv\u00e5. Nome svarer p\u00e5 en sms:\n\nDa han publiserte bildet skrev han dette:\n\nBildet er delt mer enn 1500 ganger bare fra Nome sin \u00e5pne Facebook-profil. Det er flere delinger enn de aller fleste innlegg fra store mediehus. Vi m\u00e5 for eksempel tolv dager tilbake for \u00e5 finne forrige NRK-innlegg p\u00e5 Facebook med mer enn 1000 delinger.\n\nTidligere har det samme bildet blitt spredt av flere andre personer. Faktisk.no kan ikke sl\u00e5 fast hvor bildet opprinnelig stammer fra. Den tidligste versjonen av bildet som vi har funnet, stammer fra juni 2017 og er delt av Twitter-brukeren Tim Gradous.\n\nFaktisk.no har fors\u00f8kt \u00e5 komme i kontakt med brukeren, men har s\u00e5 langt ikke f\u00e5tt svar. Bildet er ogs\u00e5 delt p\u00e5 flere nettsider, blant annet en svensk nettside om rovdyrspolitikk.\n\nI Facebook-innlegget blir det hevdet at bildene stammer fra NASA. P\u00e5 nettsidene deres finnes det en oversikt som viser historiske satelittbilder av Nordpolen fra 1979 til 2017. Samtlige av bildene under er tatt p\u00e5 datoen der isarealet er p\u00e5 sitt minste.\n\nSlik s\u00e5 det ut i 1979:\n\nSlik s\u00e5 det ut i 2017:\n\nDet fremg\u00e5r av NASAs bilder at arealet sj\u00f8is var noe mindre i 2012 enn i 2017. Trenden er imidlertid klart nedadg\u00e5ende. I innlegget blir det hevdet at sj\u00f8isniv\u00e5et i 2017 tilsvarte niv\u00e5et fra 1979. Det er det lett \u00e5 se at ikke stemmer.\n\nSlik s\u00e5 det ut i 2012:\n\nStatistikk fra NASA bekrefter ogs\u00e5 det samme bildet. I grafikken under ser vi at trenden er fallende. Grafikken viser arealet som er dekket av is i Arktis, p\u00e5 dagen med minst is.\n\nI 1979 var ismengden p\u00e5 6,45 millioner kvadratkilometer, i 2017 var den redusert til 4,17 millioner kvadratkilometer (km\u00b2). Det utgj\u00f8r en reduksjon p\u00e5 35 prosent. I 2012 utgjorde arealet 2,91 millioner km\u00b2 p\u00e5 dagen med minst is. 2012 er \u00e5ret med det minste registrerte isarealet s\u00e5 langt.\n\nSom det fremg\u00e5r av denne NASA-artikkelen, er trenden den samme for perioden der isen er p\u00e5 sitt st\u00f8rste. I 2017 var det maksimale isarealet p\u00e5 det minste niv\u00e5et siden m\u00e5lingene begynte.\n\nKlimaforsker: \u2013 Det er bare ikke riktig\n\nKlimaforsker Bj\u00f8rn Samset, som er forskningsleder ved Cicero, er ikke i tvil om at innlegget gir et galt bilde av de faktiske forholdene.\n\n\u2013 Dette bildet er bare ikke riktig, sier Samset til Faktisk.no.\n\nP\u00e5 generelt grunnlag mener forskeren man skal v\u00e6re forsiktig ved \u00e5 legge for mye i enkeltbilder.\n\n\u2013 Det er systematiske bilder over tid man m\u00e5 se p\u00e5. Men det var ikke mer is i Arktis i 2017 enn i 1979, det er helt klart.\n\nDet er uklart hvor bildene stammer fra, men forskeren forteller at de uansett ikke er sammenlignbare.\n\nVinteren 2017 presenterte som viser at langt flere isbreer ved Gr\u00f8nlands kyst st\u00e5r i fare for rask nedsmelting enn tidligere antatt. I august i \u00e5r br\u00f8t deler av den tykkeste og sterkeste isen opp utenfor Gr\u00f8nland, .\n\nP\u00e5 sp\u00f8rsm\u00e5l om hva Samset tenker om innlegget, svarer han f\u00f8lgende:\n\n\u2013 Her er det tydeligvis en person som ikke har skj\u00f8nt hva bildene inneb\u00e6rer. Hvis personen har skj\u00f8nt det, er det direkte uredelig, men jeg tolker det i beste mening. Bildene p\u00e5 toppen av innlegget viser noe annet enn bildet p\u00e5 bunn.", "lang": "no"}