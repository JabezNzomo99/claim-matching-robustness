{"title": "\u00c8 vero o no che i rendimenti dei titoli di Stato sono ai massimi dal 2014?", "subtitle": "Abbiamo verificato quanto affermato da Renato Brunetta, economista e deputato di Forza Italia", "author": "www.agi.it", "date": "2018-06-15T17:29+0200", "vclaim_id": "vclaim-id-20888", "url": "https://www.agi.it/fact-checking/titoli_di_stato_brunetta-4030267/news/2018-06-15/", "vclaim": "Renato Brunetta, ex ministro e deputato di Forza Italia, ha scritto il 13 giugno su Twitter: \u201cI rendimenti di emissione dei titoli Stato italiani hanno toccato i livelli massimi dal 2014. Questo ha come immediata conseguenza l\u2019incremento delle spese per interessi sul debito, che dovranno essere pagate direttamente dai contribuenti\u201d.\n\nAnche in questo caso siamo di fronte al record negativo da aprile 2014, quando il rendimento si era attestato al 2,44%. Da settembre 2014 in poi il rendimento era sempre rimasto al di sotto dei due punti percentuali.\n\nI Btp con scadenza trentennale, infine, il 13 giugno hanno fatto registrare un rendimento lordo pari al 3,54%, in significativo aumento rispetto al 2,88% dell\u2019asta precedente di aprile. \u00c8 il rendimento lordo pi\u00f9 alto \u2013 considerando solo le aste di titoli di nuova emissione \u2013 dall\u2019ottobre 2014, quando era stato del 3,66%. Negli anni successivi non si era infatti pi\u00f9 superata la soglia dei 3,5 punti percentuali.\n\nAnche i Btp decennali , nell\u2019ultima asta del 30 e 31 maggio, hanno avuto un rendimento lordo del 3%, in aumento dall\u20191,7% dell\u2019asta di aprile.\n\nQuali sono le conseguenze di questo innalzamento dei rendimenti dei titoli italiani? Un articolo del Sole 24 Ore ha calcolato in 44 milioni di euro il costo aggiuntivo per lo Stato causato dall\u2019innalzamento del rendimento lordo dei Bot a sei mesi venduti in una singola asta.\n\nTale rendimento \u00e8 infatti passato da -0,421% nell\u2019asta di aprile - \u201cquando non era ancora \u2018prezzata\u2019 la variabile politica\u201d , scrive il Sole - a +1,217% nell\u2019asta di maggio (record negativo dal 2012), quando sono stati messi sul mercato titoli per 5,5 miliardi di euro.\n\nDunque se il rendimento dei Btp e degli altri titoli italiani aumentasse di un punto percentuale quest\u2019anno, avremmo un esborso maggiore per le casse dello Stato italiano di circa 4,3 miliardi di euro (per fare un paragone, poco meno di quanto spende l\u2019Italia per l\u2019accoglienza dei migranti). Se aumentasse di due punti, l\u2019aumento di spesa prevista sarebbe di pi\u00f9 di 8,5 miliardi di euro.\n\nLa spesa per interessi \u00e8 il tallone d\u2019Achille dei conti pubblici italiani e ha un impatto molto serio sulla questione del debito pubblico. Lo evidenza un rapporto dell\u2019Ufficio parlamentare di bilancio di maggio 2017. \u201cNegli ultimi ventuno anni in Italia il rapporto tra debito pubblico e Pil \u00e8 cresciuto di 15,7 punti, da 116,9 a fine 1995 a 132,6 a fine 2016\u201d, scrive l\u2019organismo indipendente di vigilanza sulla finanza pubblica. \u201cNella variazione del rapporto si pu\u00f2 distinguere il contributo di quattro componenti: 1) la spesa per interessi, 2) il saldo primario del conto economico, 3) l\u2019aggiustamento stock-flussi, 4) la variazione del PIL nominale\u201d.\n\nDi queste quattro componenti quella che ha pesato maggiormente (pag. 2 del rapporto), e in negativo, \u00e8 la spesa per interessi. Senza di questa avremmo un bilancio in surplus \u2013 unici in Europa insieme alla Germania \u2013 e non in deficit, in quanto lo Stato italiano, al netto degli interessi, spende meno di quanto incassa. Avremmo, insomma, i conti in ordine e una capacit\u00e0 di spesa superiore per svariati miliardi di euro all\u2019anno.\n\nBrunetta ha ragione nel sostenere che i rendimenti di emissione dei titoli Stato italiani hanno toccato i livelli massimi dal 2014. \u00c8 poi vero che la conseguenza dell\u2019aumento dei rendimenti sia un incremento della spesa per interessi sul debito, con ripercussioni sulla capacit\u00e0 di spesa dello Stato italiano e dunque su tutti i cittadini.", "lang": "it"}