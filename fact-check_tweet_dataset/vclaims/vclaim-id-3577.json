{"title": "Skiftegebyret som Senterpartiet hissar seg opp over, er med p\u00e5 \u00e5 finansiere deira eige alternative statsbudsjett", "subtitle": "Senterpartiet oppdaga ikkje forslaget om \u00e5 innf\u00f8re eit skiftegebyr p\u00e5 1130 kroner i regjeringa sitt framlegg til statsbudsjett. Dermed tok dei heller ikkje ut dei nesten 20 millionane i inntekter fr\u00e5 sitt alternative budsjettforslag.", "author": "www.faktisk.no", "date": null, "vclaim_id": "vclaim-id-3577", "url": "https://www.faktisk.no/faktasjekker/9zq/skiftegebyret-som-senterpartiet-hissar-seg-opp-over-er-med-pa-a-finansiere-deira-eige-alternative-s", "vclaim": "\u00abGebyr for \u00e5 d\u00f8y\u00bb har Senterpartiet kalla det nye gebyret for \u00e5 f\u00e5 skrive ut skifteattest n\u00e5r nokon d\u00f8yr. Attesten stadfestar kven som er arving og som dermed kan disponere buet. Fram til no har det vore gratis \u00e5 f\u00e5 ein slik skifteattest, men fr\u00e5 1. juli 2018 \u00f8nskjer regjeringa \u00e5 innf\u00f8re eit gebyr p\u00e5 1130 kroner.\n\nDet nye gebyret vart vedteke som ein del av statsbudsjettet for 2018, men gjekk under radaren for dei aller fleste. Da justis- og beredskapsminister Sylvi Listhaug (Frp) sende forslaget ut p\u00e5 h\u00f8yring, kom det sterke reaksjonar fr\u00e5 mellom anna Senterpartiet. Saman med Ap, SV og KrF har Sp no fleirtal i Stortinget for \u00e5 stoppe regjeringa sitt forslag, if\u00f8lge V\u00e5rt Land.\n\nSkiftegebyret var tema i Politisk kvarter p\u00e5 NRK 20. februar. Da leiar av n\u00e6ringskomiteen Geir Pollestad (Sp) m\u00f8tte Henrik Asheim (H), leiar av finanskomiteen til debatt, sa Pollestad:\n\nDette fekk statssekret\u00e6r i Justis- og beredskapsdepartementet, Sveinung Rotevatn (V), til \u00e5 twitre:\n\nRotevatn hevdar at det nye skiftegebyret ligg inne i Senterpartiet sitt alternative budsjettforslag. N\u00e5r Faktisk.no ber han om dokumentasjon for p\u00e5standen, sender Rotevatn ei utfyllande forklaring p\u00e5 e-post.\n\nStatssekret\u00e6ren viser til budsjettvedtaket Stortinget gjorde 11. desember 2017, kor det i forslaget fr\u00e5 regjeringa \u2013 etter Rotevatn si meining \u2013 var grundig gjort greie for det nye gebyret. Han skriv:\n\nRotevatn viser ogs\u00e5 til at i Senterpartiet sitt alternative budsjett for 2018 er satsingar til gode f\u00f8rem\u00e5l og innsparingar p\u00e5 justisomr\u00e5det detaljert lista opp med opplysning om at \u00ab(t)allene er endringstall i forhold til regjeringens forslag til statsbudsjett for 2018\u00bb.\n\nSkiftegebyret er ikkje reversert i oversikta over Senterpartiet sine satsingar.\n\nI Stortinget stemte Sp for sitt alternative forslag til rammevedtak, utan \u00e5 reversere regjeringa sitt skiftegebyr. Rotevatn meiner dette tyder p\u00e5 ein \u00abmedviten politikk\u00bb fra partiet si side:\n\nFinanspolitisk r\u00e5dgjevar i Senterpartiet, Geir Indrefjord, viser til at det ikkje st\u00e5r noko om skiftegebyret i partiet sitt budsjettframlegg. I ein e-post til Faktisk.no skriv han:\n\nIndrefjord forklarer at Sp gjennom ein grundig prosess i partigruppa og partiorganisasjonen i staden vel ut nokre hundre endringar som dei legg inn i det alternative statsbudsjettet sitt. Skiftegebyret var ikkje blant punkta som vart endra. Indrefjord forklarer kvifor:\n\nDet nye skiftegebyret er omtalt i budsjettproposisjonen til Justis- og beredskapsdepartementet. Under overskrifta \u00abNytt gebyr for skifteattest m.m.\u00bb p\u00e5 side 78 st\u00e5r det:\n\nSenterpartiet meiner at det i budsjettproposisjonen ikkje g\u00e5r fram at det er snakk om eit vedtak eller at det skal vere kalkulert med inntekter fr\u00e5 det nye gebyret. P\u00e5 side 81 i dokumentet, under l\u00f8yvingar til domstolane, er det nye skiftegebyret igjen omtalt:\n\nRegjeringa hadde dermed kalkulert med inntekter p\u00e5 nesten 20 millionar kroner fra skiftegebyret det siste halve \u00e5ret av 2018. Det oppdaga verken Sp eller dei andre partia som no er imot skiftegebyret.\n\nIf\u00f8lge Indrefjord var det sannsynlegvis ingen i Senterpartiet som hadde kjennskap til gebyret f\u00f8r dei las at det skulle ut p\u00e5 h\u00f8yring. Da tok partiet grep med ein gong, forklarer Indrefjord:\n\nDet er riktig at Senterpartiet tok grep s\u00e5 fort dei oppdaga det nye gebyret, men Rotevatn har samstundes rett i at dei ikkje reverserte det i sitt alternative framlegg til statsbudsjett. Dermed budsjetterte Sp med nesten 20 millionar kroner i inntekter fr\u00e5 eit gebyr dei i ettertid har sagt dei er imot, og p\u00e5standen til Rotevatn er heilt sann.", "lang": "no"}