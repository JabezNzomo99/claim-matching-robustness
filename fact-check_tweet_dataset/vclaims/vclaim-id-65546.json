{"title": "Balboni (FdI) sbaglia: tra i migranti i profughi sono 1 su 5, non 1 su 20", "subtitle": "", "author": "pagellapolitica.it", "date": null, "vclaim_id": "vclaim-id-65546", "url": "https://pagellapolitica.it/dichiarazioni/8692/balboni-fdi-sbaglia-tra-i-migranti-i-profughi-sono-1-su-5-non-1-su-20", "vclaim": "ha dichiarato , intervenendo in Senato nella discussione sull\u2019autorizzazione (poi concessa) a procedere contro Matteo Salvini per il caso Open Arms, che \u00abal massimo il 5 per cento\u00bb dei migranti che arrivano in Italia sono davvero dei profughi e che \u00abtutti gli altri sono migranti economici\u00bb.\n\nIn Italia il diritto di asilo \u00e8 previsto direttamente dalla Costituzione, che all\u2019articolo 10 comma 3 stabilisce: \u00abLo straniero, al quale sia impedito nel suo Paese l\u2019effettivo esercizio delle libert\u00e0 democratiche garantite dalla Costituzione italiana, ha diritto d\u2019asilo nel territorio della Repubblica, secondo le condizioni stabilite dalla legge\u00bb.\n\nLa seconda \u00e8 quella della protezione sussidiaria che \u2013 come abbiamo spiegato in una nostra precedente analisi \u2013 viene riconosciuta, in base al decreto legislativo n.251 del 19 novembre 2007 (artt. 14 e ss.), a chi non ha i requisiti per ottenere lo status di rifugiato ma che se tornasse nel Paese di origine correrebbe il rischio di morte, tortura o grave pericolo di vita legato a conflitti in corso.\n\nBalboni distingue nella sua affermazione i \u00abprofughi\u00bb da \u00abtutti gli altri\u00bb, che sono \u00abmigranti economici\u00bb. Quindi nel nostro calcolo conteggeremo nella categoria dei profughi tutti gli aventi diritto all\u2019asilo (e non, ad esempio, solo i \u201crifugiati\u201d), e in quella dei \u201cmigranti economici\u201d \u2013 altro concetto di cui manca una definizione legale \u2013 quelli cui questo diritto non viene riconosciuto.\n\nAbbiamo elaborato i dati messi a disposizione dal Ministero dell\u2019Interno che coprono il periodo gennaio-aprile 2020* (i pi\u00f9 recenti disponibili). Risultano prese in totale 17.437 decisioni su domande di asilo, di queste 1.832 hanno concesso lo status di rifugiato (10,5 per cento), 1.606 la protezione sussidiaria (9,2 per cento) e 109 la protezione speciale (0,6 per cento).\n\nInoltre, come avevamo segnalato anche in una nostra precedente analisi, i dinieghi della domanda di asilo (che nei mesi recenti sono stati l\u201980 per cento del totale) possono essere appellati dal migrante, e dunque la percentuale di chi alla fine viene considerato un migrante economico che non ha diritto ad alcuna forma di protezione potrebbe essere ancora pi\u00f9 bassa.\n\nI dati dei primi mesi del 2020 sono in linea con quelli del 2019, quando il diritto di asilo era stato riconosciuto al 19 per cento dei richiedenti (95.060 in totale): 11 per cento rifugiati, 7 per cento protezione sussidiaria e 1 per cento protezione speciale.\n\nIl senatore di Fratelli d\u2019Italia Alberto Balboni ha sostenuto il 30 luglio che i veri \u00abprofughi\u00bb siano solo il 5 per cento di chi arriva in Italia, mentre tutti gli altri sono \u00abmigranti economici\u00bb.\n\n\u00c8 falso: nei mesi recenti gli aventi diritto all\u2019asilo, persone che (semplificando) non sono state considerate semplici migranti economici, sono stati il 20 per cento del totale. Il quadruplo di quanto dichiarato da Balboni.\n\nUna percentuale simile (19 per cento) si riscontra anche nel 2019 e se poi guardiamo alle percentuali degli anni precedenti, quando non era ancora stata abolita la protezione umanitaria, la percentuale di aventi diritto all\u2019asilo ha oscillato tra il 34 e il 42 per cento.", "lang": "it"}