{"title": "Renzi e i numeri sugli immigrati in Italia e Regno Unito", "subtitle": "", "author": "pagellapolitica.it", "date": null, "vclaim_id": "vclaim-id-5018", "url": "https://pagellapolitica.it/dichiarazioni/5696/renzi-e-i-numeri-sugli-immigrati-in-italia-e-regno-unito", "vclaim": "E se Renzi stesse parlando dei clandestini? Come abbiamo spiegato in quest'altra analisi, \u00e8 particolarmente complicato verificare il numero di stranieri presenti irregolarmente in territorio europeo - i dati sono per ovvie ragioni meno affidabili e si fa spesso affidamento a stime approssimative piuttosto che a censimenti certificati. Detto ci\u00f2, abbiamo fortunatamente a disposizione delle stime (datate al 2008) del database \"Clandestino\" (progetto di ricerca sul tema finanziato da fondi europei).\n\nNon troviamo alcuna evidenza a sostegno dell'affermazione di Renzi. Non solo il Regno Unito non ha \"10 volte i nostri immigrati\", da qualsiasi parte la si voglia vedere, ma le cifre non mostrano nemmeno uno squilibrio particolare tra Roma e Londra, che sembrano abbastanza alla pari per quanto concerne il fenomeno dell'immigrazione. D'altronde, se il Regno Unito avesse \"10 volte i nostri immigrati\", questo implicherebbe una popolazione residente di 50 milioni circa di abitanti, o un flusso annuo di pi\u00f9 di tre milioni di individui. Tale evenienza ci sembra altamente inverosimile; il nostro voto al Premier \u00e8 \"Panzana pazzesca\".", "lang": "it"}