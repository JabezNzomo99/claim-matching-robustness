{"title": "Il Parlamento Europeo e i foreign fighters", "subtitle": "", "author": "pagellapolitica.it", "date": null, "vclaim_id": "vclaim-id-692", "url": "https://pagellapolitica.it/dichiarazioni/6927/il-parlamento-europeo-e-i-foreign-fighters", "vclaim": "Ospite di su La7, il leader della Lega Nord Matteo Salvini ha parlato dei temi legati al terrorismo e alla sicurezza. Salvini ha citato un provvedimento votato dal Parlamento Europeo e, criticando l\u2019atteggiamento del partito di governo e del M5S, ha commentato retoricamente: \u201cinvece di metterlo in galera, devo reinserirlo socialmente?\u201d. Vediamo che cosa \u00e8 successo all\u2019Europarlamento.\n\nIl 25 novembre 2015, in reazione agli attacchi di Parigi, il Parlamento Europeo ha votato una risoluzione per esortare gli stati membri a una strategia comune nella lotta al terrorismo e per prevenire i casi di radicalizzazione. Si tratta di una risoluzione non vincolante per gli Stati membri, che dunque non sono tenuti a seguire le linee guida.\n\nLa proposta \u00e8 stata presentata da Rachida Dati, europarlamentare francese, sindaco del VII di Parigi ed ex ministro della Giustizia durante la presidenza Sarkozy (2007-2009). \u00c8 stata eletta al Europarlamento con l\u2019Ump, il principale partito di centrodestra francese (che a maggio 2015 ha cambiato nome in ).\n\nLa lunghissima risoluzione (qui il testo completo) propone moltissime misure e iniziative, come l\u2019istituzione di una lista europea di jihadisti e sospetti terroristi, l\u2019aumento dello scambio di informazioni tra le forze di sicurezza nazionali e l\u2019Europol, la confisca dei passaporti e il blocco dei beni finanziari per prevenire la partenza dei potenziali .\n\nA fianco di queste cose, la risoluzione si occupa in diversi passaggi del reinserimento sociale di chi \u00e8 tornato dalle zone di guerra, anche se, diversamente da quanto afferma Salvini, non lo propone come alternativa alle indagini di polizia e all\u2019incriminazione di chi abbia commesso atti terroristici all\u2019estero.\n\n\u201d (sez. II, par. 11). Nomina il ruolo delle associazioni non governative nel . Suggerisce infine che i Paesi membri prendano in considerazione \u201cl\u2019idea di includere tutor o assistenti sociali nel processo di deradicalizzare cittadini Ue che sono tornati dalle aree del conflitto e sono disillusi dalle loro esperienze l\u00e0\u201d.\n\nIn breve, lo spirito del provvedimento si pu\u00f2 riassumere con il punto T. delle premesse: \u201cla cosa pi\u00f9 importante ora \u00e8 mettere maggiore enfasi e investire nelle misure preventive [...]; una strategia per combattere estremismo, radicalizzazione e reclutamento dei terroristi nella Ue pu\u00f2 funzionare solo se \u00e8 sviluppata in parallelo con una strategia di integrazione e inclusione sociale, e di reintegrazione e deradicalizzazione dei cosiddetti \u2018foreign fighters\u2019 che sono tornati\u201d.\n\nTra i 50 emendamenti presentati dai diversi gruppi dell\u2019Europarlamento, non ce n\u2019\u00e8 uno che modifica in modo sostanziale i passaggi che riguardano l\u2019integrazione e il reinserimento sociale. Quelli presentati dal gruppo Enl (Europa delle Nazioni e della Libert\u00e0), di cui fanno parte gli europarlamentari leghisti, hanno proposto senza successo la chiusura delle frontiere e il ristabilimento dei controlli nazionali ai confini.\n\nLa risoluzione \u00e8 stata approvata con 548 voti a favore, 110 contrari e 36 astenuti. Secondo i dati di VoteWatch Europe, l\u2019ampia maggioranza sul provvedimento (quasi l\u201980%) era formata da Verdi, Socialisti e Democratici (il gruppo a cui aderisce il Pd), Alde - Partito Popolare Europeo (a cui aderisce Forza Italia) - e Conservatori e Riformisti Europei.\n\nNonostante l\u2019Efdd (Europa della Libert\u00e0 e della Democrazia Diretta) - il gruppo del Parlamento Europeo a cui aderiscono gli eurodeputati del Movimento 5 Stelle - avesse dato indicazione di votare contro il provvedimento, i 17 europarlamentari del M5S si sono tutti astenuti. La Lega Nord, in accordo con quanto aveva indicato il gruppo a cui appartiene (l\u2019Enl che abbiamo gi\u00e0 ricordato) ha invece votato contro.\n\nSalvini fa parecchia confusione intorno a questo provvedimento: non si tratta di un emendamento ma di diversi articoli di una risoluzione non vincolante; il M5S si \u00e8 astenuto, mentre solo gli eurodeputati italiani del Pd hanno votato a favore (come hanno fatto d\u2019altra parte quelli eletti con Forza Italia o con i centristi italiani). Pi\u00f9 nella sostanza, la risoluzione tratta in effetti del reinserimento sociale dei , ma non lo presenta come un\u2019alternativa alle misure giudiziarie verso i , come lo ha presentato Salvini durante la trasmissione televisiva. Ha sottolineato questa differenza, in risposta a Salvini, anche il gruppo del M5S al Parlamento Europeo, che per\u00f2 non menziona il fatto di essersi astenuto sul provvedimento. \u201cPinocchio andante\u201d per il leader della Lega Nord.", "lang": "it"}