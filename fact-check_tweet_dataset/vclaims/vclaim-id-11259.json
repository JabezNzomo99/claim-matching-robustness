{"title": "Salvini e la via australiana contro l\u2019immigrazione clandestina", "subtitle": "", "author": "pagellapolitica.it", "date": null, "vclaim_id": "vclaim-id-11259", "url": "https://pagellapolitica.it/dichiarazioni/7274/salvini-e-la-via-australiana-contro-limmigrazione-clandestina", "vclaim": "Ospite di , il leader della Lega Nord ha citato alcuni numeri sugli arrivi di migranti in Australia e ha fatto accenno alla politica messa in atto dal Paese per gestire gli arrivi irregolari. A Pagella Politica non resta che verificare che i numeri di cui parla siano giusti e in che cosa consista la \u201cvia australiana\u201d nella gestione degli sbarchi.\n\nCominciamo dai numeri. La biblioteca parlamentare australiana ha fornito alcune schede statistiche sugli arrivi dei migranti nel Paese via mare, l\u2019ultima delle quali a settembre 2015. L\u2019autrice specifica che la prima ondata di barche di migranti diretta alle coste australiane risale al 1976, in conseguenza del caos seguito alla fine della guerra nel Vietnam, ma i numeri sono rimasti sotto i mille fino al 1999: sono scesi addirittura a zero tra il 1982 e il 1988, per toccare il massimo di 953 nel 1994. Dalla fine degli anni Novanta le cifre sono cambiate. Riassumiamo i dati dal 1999 in poi nel grafico successivo.\n\nDall'analisi degli arrivi possiamo distinguere tre periodi: un primo aumento consistente tra il 1999 e il 2001, diversi anni di sostanziale assenza di arrivi tra il 2002 e il 2008 e poi un nuovo picco tra 2009 e 2013, con numeri ai massimi storici dei quarant\u2019anni precedenti. Tra 2013 e 2014 gli arrivi sono calati da oltre ventimila a 160, pi\u00f9 o meno come dice Salvini.\n\nI drastici cali degli arrivi dopo il 2001 e il 2013 sono dovuti a una precisa scelta politica: quella dei respingimenti in mare dei cosiddetti , messa in atto prima dal governo Howard e pi\u00f9 di recente dal governo Abbott. Entrambi i premier facevano parte del Liberal Party, il principale partito di centrodestra australiano. \u00c8 una politica tuttora in vigore, che ha portato al respingimento di un grande numero di navi e ha suscitato grandi proteste in Australia e all\u2019estero.\n\nIl governo australiano non rilascia tutti i dettagli delle barche respinte in mare, che vengono trainate fuori dalle acque territoriali del Paese verso altri stati come l\u2019Indonesia e lo Sri Lanka, con (e talvolta senza) la collaborazione dei Paesi di destinazione. Il numero delle barche \u201cdeviate indietro\u201d ( , nella terminologia ufficiale) per il 2013-2015 \u00e8 stata ricostruita dalla Biblioteca parlamentare australiana.\n\nIn totale, dalla fine del 2013 sono state intercettate e riportate indietro circa 20 barche, che trasportavano almeno 633 persone. Notiamo come siano numeri molto diversi dagli arrivi verso l\u2019Italia, dove nel solo 2014 sono sbarcate oltre 170 mila persone.\n\nI respingimenti australiani in corso dal 2013 fanno parte dell\u2019operazione (\u201cconfini sovrani\u201d), guidata dalle forze armate. Il piano ha ricevuto molte critiche: a maggio 2015, l\u2019accademica australiana Gabrielle Appleby ha scritto un commento sul in cui denunciava i rischi che incontravano i migranti respinti nei Paesi vicini e le condizioni dei campi in Papua Nuova Guinea e a Nauru, dove viene portato chi riesce ad arrivare in Australia (dei campi ha parlato, di recente, una lunga inchiesta dell\u2019edizione australiana del ).\n\nProprio le risorse necessarie sono un altro dei punti criticati della politica sull\u2019immigrazione australiana. A marzo il ha scritto che un piano per ricollocare migranti dal centro di detenzione di Nauru alla Cambogia \u00e8 costato 2 milioni di dollari ed \u00e8 riuscito a coinvolgere solo cinque persone, di cui solo due sono rimaste nel Paese del Sudest asiatico. Non esistono stime ufficiali del costo del programma dei respingimenti e dei campi di detenzione , ma la biblioteca del parlamento australiano ha condotto un\u2019indagine approfondita in cui si conclude che le cifre complessive \u201c\n\nMatteo Salvini cita correttamente i numeri del drastico calo negli arrivi in Australia tra il 2013 e il 2014, dopo che il governo ha reintrodotto la politica dei respingimenti in mare. Abbiamo voluto dare un quadro pi\u00f9 chiaro della situazione per rendere conto delle critiche che si porta dietro il programma, ma le cifre sono giuste, per cui il leader della Lega Nord si guadagna un \u201cVero\u201d.", "lang": "it"}