{"title": "Salvini ha ragione sui numeri degli sbarchi", "subtitle": "", "author": "pagellapolitica.it", "date": null, "vclaim_id": "vclaim-id-7413", "url": "https://pagellapolitica.it/dichiarazioni/8086/salvini-ha-ragione-sui-numeri-degli-sbarchi", "vclaim": "\u00abGli 80 mila sbarchi in meno dall'inizio dell'anno e 32 mila in meno in quasi due mesi e mezzo da ministro sono risultati ottimi ma non mi accontento\u00bb.\n\nNel corso di una sua visita in provincia di Lucca, il ministro dell\u2019Interno Matteo Salvini ha rivendicato i successi ottenuti nella riduzione degli sbarchi di migranti in Italia. Secondo il segretario della Lega, quest\u2019anno sarebbero sbarcati 80 mila migranti in meno, 32 mila da quando ha assunto la guida del Viminale.\n\nI numeri citati da Salvini sono dunque corretti. Il trend di calo degli sbarchi, comunque, aveva iniziato a manifestarsi gi\u00e0 durante il governo Gentiloni. L\u2019accordo patrocinato dal ministro Minniti con alcune fazioni libiche aveva infatti gi\u00e0 portato nel 2017 ad un calo su base annua del 34%. Una decrescita evidente se si osservano gli ultimi sei mesi del 2017 e li si paragonano allo stesso periodo del 2016 (v. grafico 2).\n\nIl numero degli immigrati attraccati sulle coste italiane aveva continuato a diminuire, sia quando il governo a guida PD deteneva i pieni poteri sia in regime di disbrigo degli affari correnti \u2013 cio\u00e8 quando l\u2019esecutivo era dimissionario e prima della formazione del nuovo governo dopo le elezioni del 4 marzo. Nei primi cinque mesi del 2018, in conclusione, si \u00e8 registrato una riduzione pari al 77,7% rispetto all'anno precedente.\n\nSe consideriamo il numero totale di sbarchi in Europa, la tendenza \u00e8 quella di una diminuzione complessiva. Nei primi sei mesi del 2018, secondo l\u2019Unhcr, sono arrivate in Europa 48.300 persone, mentre nei primi sei mesi del 2017 ne erano arrivate 102.800. Un calo dunque di 54.500 unit\u00e0.\n\nNel Paese iberico tra il primo gennaio e il 30 giugno 2018 sono arrivate 18.000 persone (di cui 3.000 via terra), contro le 9.300 del 2017. Nel Paese ellenico i migranti arrivati nei primi sei mesi di quest'anno sono stati 13.700, mentre erano stati 9.300 nel 2017.\n\nInsomma, se in Europa sono arrivate 54.500 persone in meno* nel primo semestre dell\u2019anno in corso rispetto al 2017, dipende dal consistente calo degli arrivi in Italia (-67.100 nei sei mesi considerati), in parte compensato dagli aumenti di Spagna (+8.700) e Grecia (+4.400).*\n\nMatteo Salvini ha affermato che il numero di migranti sbarcati in Italia si \u00e8 abbassato di 80 mila unit\u00e0 dall\u2019inizio dell\u2019anno e di 32 mila unit\u00e0 da quando ha assunto l\u2019incarico di ministro dell'Interno.\n\nLe cifre riportate sono sostanzialmente corrette. Il Dipartimento della Pubblica sicurezza conferma una diminuzione pari a 78.578 migranti dall\u2019inizio dell\u2019anno e di 32.979 dal 1\u00b0 giugno 2018, data del giuramento del governo Conte. Bisogna per\u00f2 sottolineare come il calo sia incominciato ben prima che l\u2019attuale esecutivo entrasse in carica. In ogni caso, per Matteo Salvini un \u201cVero\u201d.", "lang": "it"}