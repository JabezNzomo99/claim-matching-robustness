{"title": "Nei, det ble ikke ansatt en egen stortingskonditor i september i fjor, som blant annet skulle lage makroner", "subtitle": "Verken journalisten bak eller kildene i saken kan dokumentere at det er bakt en eneste makron p\u00e5 Stortinget.", "author": "www.faktisk.no", "date": null, "vclaim_id": "vclaim-id-20478", "url": "https://www.faktisk.no/faktasjekker/YjZ/nei-det-ble-ikke-ansatt-en-egen-stortingskonditor-i-september-i-fjor-som-blant-annet-skulle-lage-m", "vclaim": "Mandag denne uken publiserte Dagens N\u00e6ringsliv (DN) en reportasje over to sider i papirutgaven om pengebruken p\u00e5 Stortinget, med tittel Ansatte egen konditor og fotograf. I saken kommer det frem at Stortinget if\u00f8lge DN har \u00abhar [...] ansatt egen konditor, husfotograf og kj\u00f8pt en maskin til 1,6 millioner som trykker visittkort med gullskrift.\u00bb\n\nAvisen presenterer ogs\u00e5 en punktliste over pengebruken, hvor det i ett av punktene st\u00e5r: \u00abEn egen stortingskonditor ble ansatt i september i fjor, blant annet for \u00e5 lage franske makroner\u00bb.\n\nSaken har siden mandag v\u00e6rt omtalt i flere medier, og ogs\u00e5 makronene har f\u00e5tt oppmerksomhet. Blant andre VG, Bergensavisen og Klassekampen siterer DN p\u00e5 saken, og Dagbladet skriver f\u00f8lgende p\u00e5 lederplass 5.7.2017:\n\nMen har Stortinget faktisk ansatt en egen stortingskonditor, blant annet for for \u00e5 bake makroner?\n\nHvor kommer da opplysningen om at Stortinget har ansatt en egen konditor for \u00e5 bake franske makroner fra?\n\nFaktisk.no kontakter Stortinget, og f\u00e5r tilsendt stillingsutlysningen til stillingen p\u00e5 kj\u00f8kkenet som baker. Her s\u00f8ker Stortinget etter \u00aben dyktig og kreativ baker som kan v\u00e6re med \u00e5 utvikle v\u00e5re bakeprodukter\u00bb og som \u00abhar som hovedoppgave \u00e5 produsere seksjonens bakeleveranser\u00bb. For stillingen kreves fagbrev som baker, og \u00abdet er en stor fordel med erfaring fra konditorfaget\u00bb.\n\nFaktisk.no sp\u00f8r hvilken bakgrunn den som ble ansatt i stillingen har. Sekretariatsleder Dag Nordbotten Kristoffersen svarer at den ansatte har fagbrev som baker, som etterspurt i utlysningen:\n\nKristoffersen kan ikke fortelle Faktisk.no n\u00f8yaktig hvor mange penger som er brukt p\u00e5 makroner, men understreker at det \u00absv\u00e6rt begrenset\u00bb. (Faktisk.no har bedt om dokumentasjon p\u00e5 dette, og vil oppdatere saken.)\n\nFaktisk.no tar ogs\u00e5 kontakt med kj\u00f8kkenleder p\u00e5 Stortinget, Siv Wilson Olsen, via epost. Hun skriver at det ikke er bakt makroner p\u00e5 Stortinget siden hun ble ansatt i november 2014:\n\nStortinget har ogs\u00e5 gitt Faktisk.no en n\u00e6rmere redegj\u00f8relse for makronforbruket sitt. Seksjonsleder Sissel Kv\u00e6rnes i Stortingets kafeteriaseksjon skriver f\u00f8lgende i en e-post:\n\nFor \u00e5 sjekke dette n\u00e6rmere med kilder p\u00e5 Stortinget, ringer vi en av stortingsrepresentantene som enn\u00e5 ikke har tatt ferie, nemlig H\u00f8yres Stefan Heggelund som har sittet p\u00e5 Stortinget siden 2013. Han svarer slik:\n\nVi g\u00e5r tilbake til DN, som skriver dette i den aktuelle saken:\n\nFaktisk.no ringer Marit Arnstad, som for tiden har sommerferie. Hun sier dette:\n\nArnstad presiserer ovenfor Faktisk.no at makronene for henne bare er et eksempel p\u00e5 avstanden hun opplever mellom ledelsen og de folkevalgte p\u00e5 Stortinget.\n\nFor \u00e5 f\u00e5 klarhet i hvor opplysningene om Stortingets p\u00e5st\u00e5tt ansatte konditor og tilh\u00f8rende makroner ringer vi DNs journalist Tore Gjerstad. Gjerstad forteller at han selv har sett makroner blitt servert p\u00e5 Stortinget ved flere anledninger. Han kan ikke dokumentere at disse faktisk er bakt av Stortingets eget personale:\n\nN\u00e5r det gjelder tittelen \u00abAnsatte egen konditor og fotograf\u00bb henviser Gjerstad til stillingsutlysningen.\n\nGjerstad viser ogs\u00e5 til Stortingets svar p\u00e5 dette, som han fikk p\u00e5 epost under arbeidet med saken: \u00abStillingen som kokk/baker m/ kompetanse fra konditorfaget ble besatt 01.09.2016.\u00bb", "lang": "no"}