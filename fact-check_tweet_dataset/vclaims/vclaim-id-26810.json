{"title": "Salvini c\u2019era quasi sul decreto Flussi", "subtitle": "", "author": "pagellapolitica.it", "date": null, "vclaim_id": "vclaim-id-26810", "url": "https://pagellapolitica.it/dichiarazioni/8427/salvini-cera-quasi-sul-decreto-flussi", "vclaim": "La quota massima di ingresso stabilita dal \u201cdecreto Flussi 2019\u201d \u00e8 in totale di 30.850 unit\u00e0 (arrotondata da Salvini a \u00ab31 mila\u00bb), distinte in \u00ab12.850 per lavoro subordinato non stagionale, autonomo e conversioni\u00bb e \u00ab18.000 per lavoro subordinato stagionale nei settori agricolo e turistico-alberghiero\u00bb.\n\nLe quote stabilite dai \u201cdecreti Flussi\u201d si sono infatti ridotte notevolmente negli ultimi anni, sia per la situazione occupazionale italiana sia per l\u2019aumento dei migranti accolti.\n\nIl \u201cdecreto Flussi\u201d per il 2018 \u2013 approvato a fine dicembre 2017, quando Salvini non era ministro \u2013 aveva stabilito una quota massima di ingresso di 30.850 lavoratori non comunitari, cos\u00ec come quello per il 2017. Lo stesso identico numero di quello approvato quando era ministro Salvini.\n\nDurante gli ultimi governi del Pd sono stati concessi pochi posti ai lavoratori non stagionali che non fossero gi\u00e0 titolari di un permesso, e nessuno ai lavoratori subordinati che non appartenessero a specifiche categorie.\n\nQuesto atteggiamento \u00e8 stato quindi proseguito anche da Salvini, che dunque non ha fatto niente di nuovo, anche se si pu\u00f2 notare come l\u2019ingresso irregolare di stranieri in Italia (che poi possono regolarizzarsi tramite le domande di asilo) via mare sia crollato nel 2018 e soprattutto nel 2019.\n\nIn ogni caso i numeri dei recenti decreti flussi, sia di Salvini che degli ultimi governi del Pd, sono molto pi\u00f9 bassi di quelli di oltre dieci anni fa. Nel 2008, il \u201cdecreto Flussi\u201d aveva infatti stabilito per quell\u2019anno la possibilit\u00e0 di immigrazione regolare per circa 170 mila lavoratori stranieri, scesi a 100 mila nel 2011.\n\n\u00c8 vero che il \u201cdecreto Flussi\u201d ha consentito nel 2019 una quota massima di ingressi regolari in Italia per quasi 31 mila lavoratori non comunitari (30.850, per la precisione), ma il testo \u00e8 stato firmato da Giorgetti, non da Salvini.", "lang": "it"}