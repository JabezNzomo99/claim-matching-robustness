{"title": "Di Maio esagera sugli stipendi dei sindacalisti", "subtitle": "", "author": "pagellapolitica.it", "date": null, "vclaim_id": "vclaim-id-9348", "url": "https://pagellapolitica.it/dichiarazioni/7927/di-maio-esagera-sugli-stipendi-dei-sindacalisti", "vclaim": "Il candidato premier del Movimento 5 Stelle, Luigi Di Maio, ha duramente attaccato i sindacati dal blog di Grillo. Li ha accusati di essersi mostrati, negli anni, \u201cpi\u00f9 vicini alla politica che agli interessi dei lavoratori, tanto da ereditarne i peggiori vizi e privilegi\u201d. Di qui la richiesta di intervenire anche sugli stipendi dei sindacalisti.\n\nTuttavia, stando a quanto venne riportato allora, anche gli stipendi degli anni precedenti erano cifre non lontane dai 300 mila euro: 255.579 euro nel 2010 e 267.436 nel 2009.\n\nAnche la CISL ha pubblicato sul suo sito gli stipendi dei suoi cinque segretari confederali (Annamaria Furlan, Maurizio Petriccioli, Gigi Petteni, Piero Ragazzini, Giovanna Ventura), che riguardano il mese di febbraio 2016. Furlan ha allora ricevuto un assegno pari a 8.004,93 euro lordi, Petriccioli 5.513,77 euro, Petteni 7.683,85 euro, Ragazzini 6.270,77 euro e Ventura 5.116,77 euro. Anche considerando tredicesime e quattordicesime, siamo comunque lontanissimi dai 300 mila euro citati da Di Maio.\n\nPer quanto riguarda la UIL, il suo segretario Carmelo Barbagallo si \u00e8 rifiutato nel 2015 di divulgare pubblicamente i dettagli del suo stipendio, perch\u00e9 nel clima esistente di delegittimazione dei sindacati \u201canche un euro in pi\u00f9 dichiarato rispetto a lavoratori e pensionati offrirebbe il pretesto per giudizi denigratori\u201d. Ha per\u00f2 dichiarato di percepire uno stipendio simile a quello dichiarato da Susanna Camusso.\n\nDi Maio sostiene che gli stipendi dei sindacalisti sfiorino i 300 mila euro. Dopo il \"caso Bonanni\" in realt\u00e0 non sono pi\u00f9 emersi stipendi di una tale entit\u00e0, anzi. Diversi sindacati hanno pubblicato i compensi dei propri dirigenti, e nessuno si avvicina alla cifra ipotizzata dal candidato premier pentastellato. Per lui dunque \"Pinocchio andante\".", "lang": "it"}