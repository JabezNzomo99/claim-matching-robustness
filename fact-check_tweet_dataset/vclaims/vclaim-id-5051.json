{"title": "Migranti: Maroni nel 2011 la pensava diversamente?", "subtitle": "", "author": "pagellapolitica.it", "date": null, "vclaim_id": "vclaim-id-5051", "url": "https://pagellapolitica.it/dichiarazioni/5811/migranti-maroni-nel-2011-la-pensava-diversamente", "vclaim": "Come si legge in questo documento redatto durante la seduta straordinaria della Conferenza unificata del 30 marzo 2011 tra governo, amministrazioni regionali e enti locali, fu proprio Maroni a richiedere, a nome del governo, un impegno da parte di tutto il territorio, ad esclusione dell'Abruzzo (colpito solo due anni prima dal terremoto), ad accogliere i profughi attraverso una distribuzione tra le regioni in base al numero di abitanti. Interrogato dal parlamentare Pino Pisicchio poco prima dell'incontro, Maroni sottolineava di contare sulla \"solidariet\u00e0 di tutte le regioni\" in nome della quale si sarebbe accettata la proposta.\n\nViene difficile non pensare che Maroni stia facendo il gioco delle parti: in veste di ministro dell'Interno ha richiesto l'intervento delle regioni, mentre nei panni di presidente della Lombardia ha minacciato di tagliare i fondi ai comuni che si prestano ad accogliere i migranti e ha invitato il governo centrale a risolvere l'emergenza senza \"mandare in giro la gente\". Matteo Renzi conquista un \"Vero\" da Pagella Politica.", "lang": "it"}