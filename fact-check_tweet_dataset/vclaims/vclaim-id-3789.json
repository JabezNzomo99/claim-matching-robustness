{"title": "Jak d\u0142ugo mo\u017cna stosowa\u0107 techniki operacyjne?", "subtitle": "Jak d\u0142ugo mo\u017cna stosowa\u0107 techniki operacyjne? Sprawdzamy co na ten temat powiedzia\u0142 Mariusz B\u0142aszczak. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3789", "url": "https://demagog.org.pl/wypowiedzi/jak-dlugo-mozna-stosowac-techniki-operacyjne/", "vclaim": "W ustawie o policji z 1990 roku w art. 19 ust. 8 jest okre\u015blone, \u017ce kontrol\u0119 operacyjn\u0105 zarz\u0105dza si\u0119 na okres nie d\u0142u\u017cszy ni\u017c 3 miesi\u0105ce. Natomiast Art. 19 ust. 9 dopuszcza w uzasadnionych przypadkach, gdy podczas stosowania kontroli operacyjnej pojawi\u0105 si\u0119 nowe okoliczno\u015bci istotne dla zapobie\u017cenia lub wykrycia przest\u0119pstwa albo ustalenia sprawc\u00f3w i uzyskania dowod\u00f3w przest\u0119pstwa, s\u0105d okr\u0119gowy, mo\u017ce wyda\u0107 postanowienie o kontroli operacyjnej przez czas oznaczony r\u00f3wnie\u017c po up\u0142ywie okres\u00f3w, o kt\u00f3rych mowa w ust. 8. Jednak\u017ce Trybuna\u0142 Konstytucyjny w orzeczeniu z 30 lipca 2014 roku stwierdzi\u0142, \u017ce ten przepis jest niekonstytucyjny i wyznaczy\u0142, \u017ce po 18 miesi\u0105cach od dnia og\u0142oszenia wyroku w Dzienniku Ustaw przepis straci moc obowi\u0105zuj\u0105c\u0105, wi\u0119c do 6 lutego mo\u017cliwe jest stosowanie technik operacyjnych w czasie nieokre\u015blonym.\n\nW projekcie ustawy nowelizuj\u0105cej ustaw\u0119 o policji zgodnie z wyrokiem Trybuna\u0142u Konstytucyjnego ustawodawca okre\u015bla maksymalny termin stosowania technik operacyjnych i wynosi on 18 miesi\u0119cy.", "lang": "pl"}