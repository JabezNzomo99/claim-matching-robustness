{"title": "No, \u201cquota 100\u201d non manda in pensione 1,5 milioni di lavoratori", "subtitle": "", "author": "pagellapolitica.it", "date": null, "vclaim_id": "vclaim-id-50815", "url": "https://pagellapolitica.it/dichiarazioni/8388/no-quota-100-non-manda-in-pensione-15-milioni-di-lavoratori", "vclaim": "Il 15 settembre 2019, al raduno leghista di Pontida, il capogruppo della Lega alla Camera Riccardo Molinari ha detto che \u00aboggi la \u201cquota 100\u201d per un milione e mezzo di lavoratori \u00e8 realt\u00e0\u00bb.\n\nIn sostanza, chi ha compiuto 62 anni di et\u00e0 e ha versato contributi per almeno 38 anni pu\u00f2 andare in pensione prima, rispetto alla normativa generale. Il governo Lega-M5s \u2013 mantenendo una delle promesse di bandiera del Contratto di governo \u2013 ha cos\u00ec introdotto criteri di accesso alla pensione pi\u00f9 favorevoli rispetto a quelli stabiliti dalla riforma Fornero del 2011.\n\nPer il 2019, con la legge Fornero, l\u2019et\u00e0 minima per ottenere la pensione di vecchiaia \u00e8 infatti di circa 67 anni. Per ottenere la pensione \u201canticipata\u201d normalmente servono invece \u2013 grazie a un\u2019altra disposizione del decreto legge di gennaio, che ha bloccato l\u2019aumento previsto per il 2019, come vedremo meglio pi\u00f9 avanti \u2013 42 anni e 10 mesi per gli uomini e 41 anni e 10 mesi per le donne.\n\nDa questo dato, per\u00f2, vanno sottratte 71 mila pensioni anticipate in pi\u00f9, stimate tra il 2019 e il 2021, non per effetto di \u201cquota 100\u201d, ma del \u201cblocco\u201d dell\u2019adeguamento delle pensioni anticipate \u2013 sempre contenuto nel decreto di gennaio 2019 \u2013 di cui abbiamo accennato poco sopra. Senza questo \u201cblocco\u201d, infatti, i requisiti sarebbero aumentati gi\u00e0 nel 2019 a 43 anni e 3 mesi per gli uomini e 42 anni e 3 mesi per le donne. Cos\u00ec sono invece rimasti invariati ai livelli del 2018: 42 anni e 10 mesi per gli uomini e 41 anni e 10 mesi per le donne.\n\nUna statistica diversa \u00e8 stata invece fornita a febbraio 2019 da Tito Boeri in un\u2019audizione al Senato. L\u2019allora presidente dell\u2019Inps, parlando dei costi di \u201cquota 100\u201d, aveva detto che questo \u00abtrattamento privilegiato\u00bb era concesso \u00aba circa 650.000 persone nel giro di tre anni\u00bb.\n\nEntrambi questi numeri (900 mila e 650 mila) sono inferiori rispetto al \u00abmilione e mezzo\u00bb citato da Molinari. Ma, ad oggi, quanti hanno fatto richiesta di andare in pensione prima grazie a \u201cquota 100\u201d?\n\n\u00abAbbiamo avuto circa 170 mila domande di quota 100 per pensionamento anticipato e questo vuol dire circa la met\u00e0 rispetto a quanto previsto in sede di relazione tecnica, circa 290 mila\u00bb, ha dichiarato il 9 settembre il presidente dell\u2019Inps Pasquale Tridico, a margine di un evento ad Ancona.\n\n\u00c8 vero che l\u2019anno in corso non \u00e8 ancora finito, e dunque il totale potrebbe ancora salire, ma come spiega un\u2019analisi del del 16 settembre 2019, il crollo delle domande giornaliere, dai primi giorni di operativit\u00e0 del decreto ad oggi, \u00e8 stato del 90 per cento circa. \u00abDopo l\u2019entrata in vigore del decreto di gennaio \u2013 scrive il quotidiano \u2013 si viaggiava con una media di 4 mila domande, lo scorso agosto il flusso giornaliero si \u00e8 ridotto a meno di 300\u00bb.\n\nA Pontida, il deputato leghista Molinari ha dichiarato che \u00aboggi la quota 100 per un milione e mezzo di lavoratori \u00e8 realt\u00e0\u00bb. Non \u00e8 chiaro se il capogruppo della Lega alla Camera faccia riferimento alla platea dei potenziali beneficiari nei prossimi tre anni o a chi \u00e8 gi\u00e0 potuto andare in pensione prima con \u201cquota 100\u201d quest\u2019anno.", "lang": "it"}