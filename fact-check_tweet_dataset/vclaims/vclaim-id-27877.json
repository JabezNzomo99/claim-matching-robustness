{"title": "Nel 2050 ci sar\u00e0 pi\u00f9 plastica che pesci in mare?", "subtitle": "", "author": "pagellapolitica.it", "date": null, "vclaim_id": "vclaim-id-27877", "url": "https://pagellapolitica.it/dichiarazioni/8198/nel-2050-ci-sara-piu-plastica-che-pesci-in-mare", "vclaim": "Secondo gli autori, \u00abogni anno 8 milioni di tonnellate di plastica finiscono in mare, l\u2019equivalente di un camion ogni minuto\u00bb. In assenza di un deciso cambio di rotta, questa quantit\u00e0 aumenter\u00e0 di due volte entro il 2030 e di quattro entro il 2050. Di conseguenza, una delle conseguenze pi\u00f9 impressionanti \u00e8 che \u00abentro il 2050, negli oceani \u2013 se si considera il peso \u2013 ci sar\u00e0 pi\u00f9 plastica che pesce\u00bb ( ).\n\nPer valutare l\u2019affidabilit\u00e0 di questa stima, bisogna per\u00f2 prendere in considerazione due questioni separate: come facciamo a sapere quanta plastica c\u2019\u00e8 davvero oggi nei mari e quanti sono i pesci. Due domande apparentemente semplici, ma con risposte tutt\u2019altro che scontate.\n\nIl report del World Economic Forum stima che nel 2050 negli oceani ci saranno tra le 850 e le 950 milioni di tonnellate di plastica. Da dove viene questa cifra? La ricerca cita come fonte tre studi, in particolare quello intitolato \u201cPlastic waste inputs from land into the ocean\u201d, pubblicato nel 2015 su e realizzato da Jenna Jambeck (dell\u2019Universit\u00e0 della Georgia, negli Stati Uniti) e colleghi.\n\nI ricercatori si sono basati sui dati raccolti nella baia di San Francisco: una semplificazione necessaria per avere un modello applicabile su scala mondiale, ma che rischia di renderlo poco rappresentativo. Che cosa garantisce che in altre aree del mondo il rapporto tra plastica prodotta e plastica finita in mare sia uguale a quello registrato in una specifica area degli Stati Uniti?\n\nCome \u00e8 stata ottenuta la stima? I ricercatori hanno utilizzato immagini satellitari per stimare quanto fitoplancton \u2013 una delle forme di sostentamento principale dei pesci \u2013 \u00e8 presente negli oceani, e soprattutto dove. In questo modo, per via indiretta \u00e8 possibile quantificare la biomassa dei pesci negli oceani e la sua localizzazione ( ).\n\nMa, come ha raccontato alla lo stesso Jennings, \u00abnon siamo per nulla sicuri dei nostri metodi: \u00e8 davvero una stima incerta quella sul numero dei pesci presenti negli oceani\u00bb.\n\nUno studio del 2009, per esempio, aveva stimato che negli oceani ci fossero 2.500 milioni di tonnellate di pesce, una quantit\u00e0 due volte e mezzo superiore a quella proposta da Jennings e colleghi.\n\nIl problema \u00e8 che sapere con precisione quanta plastica e quanti pesci ci sono nei mari \u00e8 ad oggi impossibile. Di conseguenza, le previsioni future \u2013 soprattutto quelle che si pongono in un orizzonte temporale di oltre trent\u2019anni \u2013 hanno un grado di incertezza molto elevato.\n\nAl di l\u00e0 dei dibattiti metodologici, l\u2019inquinamento marino dovuto ai residui di plastica resta in ogni caso una crisi enorme da affrontare per le generazioni presenti e future. E le conseguenze per la salute dell\u2019ecosistema e degli esseri umani iniziano gi\u00e0 a farsi sentire. In conclusione, Matteo Renzi merita un \u201cC\u2019eri quasi\u201d.", "lang": "it"}