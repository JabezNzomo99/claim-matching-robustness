{"title": "Czy konieczny jest kurs, aby zosta\u0107 cz\u0142onkiem Rady Nadzorczej?", "subtitle": "Czy konieczny jest kurs, aby zosta\u0107 cz\u0142onkiem Rady Nadzorczej? Sprawdzamy co na ten temat powiedzia\u0142 Bart\u0142omiej Misiewicz.", "author": "demagog.org.pl", "date": null, "vclaim_id": "vclaim-id-18063", "url": "https://demagog.org.pl/wypowiedzi/czy-konieczny-jest-kurs-aby-zostac-czlonkiem-rady-nadzorczej/", "vclaim": "Czy konieczny jest kurs, aby zosta\u0107 cz\u0142onkiem Rady Nadzorczej?\n\nW paragrafie 26 punkcie 4 Statutu Polskiej Grupy Zbrojeniowej wskazane jest jako warunek konieczny spe\u0142nienie wymog\u00f3w zawartych w Rozporz\u0105dzeniu Rady Ministr\u00f3w z dnia 7 wrze\u015bnia 2004 w sprawie szkole\u0144 i egzamin\u00f3w dla kandydat\u00f3w na cz\u0142onk\u00f3w rad nadzorczych, w kt\u00f3rych Skarb Pa\u0144stwa jest jedynym akcjonariuszem. Paragraf 3 tego\u017c rozporz\u0105dzenia przes\u0105dza, \u017ce do egzaminu mog\u0105 podej\u015b\u0107 osoby, kt\u00f3re uko\u0144czy\u0142y studia wy\u017csze.\n\nW art 12 ust. 2 ustawy o komercjalizacji i prywatyzacji ustawodawca okre\u015bla obowi\u0105zek z\u0142o\u017cenia egzaminu dla cz\u0142onk\u00f3w Rad Nadzorczych: \u201cCz\u0142onkowie rady nadzorczej s\u0105 powo\u0142ywani spo\u015br\u00f3d os\u00f3b, kt\u00f3re z\u0142o\u017cy\u0142y egzamin.\u201d W tym samym artykule ust. 7 wydaje upowa\u017cnienie ustawowe dla Rady Ministr\u00f3w na wydanie rozporz\u0105dzenia w kt\u00f3rym okre\u015bli ona warunki przeprowadzania danego egzaminu.\n\nNie tylko wi\u0119c kurs i egzamin s\u0105 niezb\u0119dne dla zasiadania w Radzie Nadzorczej PGZ, ale te\u017c wy\u017csze wykszta\u0142cenie.\n\nEDIT: Dzie\u0144 po publikacji tej analizy (tj. 08.09.2016 r.) na stronie Polskiej Grupy Zbrojeniowej pojawi\u0142y si\u0119 zmiany statutu kt\u00f3re zosta\u0142y zatwierdzone w dniu 31 sierpnia 2016 r. NWZ PGZ S.A. W projekcie nowego statutu nie ma ju\u017c wzmianki o konieczno\u015bci odbycia kursu i zdania egzaminu na cz\u0142onka Rady Nadzorczej. Jednak do wej\u015bcia w \u017cycie statutu potrzebne jest jego zaakceptowanie przez wydzia\u0142 KRS S\u0105du Rejonowego, a jak czytamy na stronie PGZ zmiany te s\u0105 ci\u0105gle rozpatrywane, wi\u0119c w momencie wypowiadania tych s\u0142\u00f3w nadal by\u0142 obowi\u0105zek zdania egzaminu na cz\u0142onka Rad Nadzorczych.", "lang": "pl"}