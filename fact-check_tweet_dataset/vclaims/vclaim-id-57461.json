{"title": "Quanto si risparmia dimezzando gli stipendi ai parlamentari", "subtitle": "", "author": "pagellapolitica.it", "date": null, "vclaim_id": "vclaim-id-57461", "url": "https://pagellapolitica.it/dichiarazioni/8564/quanto-si-risparmia-dimezzando-gli-stipendi-ai-parlamentari", "vclaim": "\u00abNon servono leggi, non servono decreti\u00bb, ha detto Crimi. \u00abBasta una delibera degli Uffici di Presidenza e avremo ottenuto un risparmio di 60 milioni di euro l\u2019anno\u00bb. Un invito analogo \u00e8 arrivato anche da altri esponenti del M5s, come il ministro degli Esteri Luigi Di Maio e l\u2019ex ministro delle Infrastrutture Danilo Toninelli.\n\nNon si conoscono ancora i dettagli della proposta, che secondo Crimi dovrebbe essere presentata \u00abnei prossimi giorni\u00bb, ma andiamo a vedere se la cifra indicata dal capo politico del M5s \u00e8 plausibile e se davvero non sono necessari leggi o decreti speciali.\n\nIl capo politico del M5s, in base a un calcolo spannometrico, riporta dunque un dato plausibile, anche se con il \u201ctaglio\u201d \u2013 essendo le cifre citate \u00ablorde\u00bb \u2013 si avrebbe anche un dimezzamento delle tasse che deputati e senatori pagano allo Stato.\n\nCome spiegano sia il sito della Camera che quello del Senato, negli ultimi decenni gli Uffici di presidenza hanno gi\u00e0 ridotto in parte le indennit\u00e0 parlamentari, cos\u00ec come le diarie (ossia il rimborso delle spese di soggiorno a Roma), i rimborsi e le pensioni.\n\nAlla Camera, questo \u00e8 avvenuto o con l\u2019approvazione di nuovi bilanci triennali \u2013 che in base al Regolamento della Camera devono poi essere approvati dall\u2019Aula \u2013 o con l\u2019approvazione di singole delibere da parte dell\u2019Ufficio di presidenza, che \u00e8 composto dal presidente della Camera, da quattro vicepresidenti, da tre deputati questori e da 11 segretari, scelti tra i deputati.\n\nIl ricorso all\u2019utilizzo dello strumento della deliberazione \u00e8 per esempio avvenuto a luglio 2018, quando con il governo Lega-M5s era stato approvato nell\u2019Ufficio di presidenza il cosiddetto \u201ctaglio dei vitalizi\u201d, annunciato a fine giugno 2018 dal presidente della Camera Roberto Fico. Una misura analoga, sempre con una decisione del Consiglio del Senato, era stata approvata a Palazzo Madama a ottobre 2018.\n\nIn primo luogo, \u00e8 necessario trovare un accordo per trovare la maggioranza tra le parti in Parlamento \u2013 come avvenuto per i vitalizi \u2013 che sono rappresentate negli Uffici di presidenza, dove sono gi\u00e0 arrivate le prime critiche alla proposta del M5s.\n\nIn secondo luogo, un dimezzamento immediato \u2013 non rimandato, per esempio, alla prossima legislatura \u2013 delle indennit\u00e0 parlamentari potrebbe portare a una pioggia di ricorsi dei singoli deputati e senatori contro la decisione degli Uffici di presidenza, per violazione dei principi di non retroattivit\u00e0 e di tutela del legittimo affidamento, un po\u2019 come avvenuto per i vitalizi (su cui i giudici non si sono ancora espressi).\n\nAbbiamo verificato e il capo politico del M5s ha ragione, anche se sono necessarie delle osservazioni.\n\n\u00c8 vero che sono gli Uffici di presidenza di Camera e Senato che hanno il compito di stabilire l\u2019ammontare mensile delle indennit\u00e0 (ossia gli stipendi) di deputati e senatori, ed \u00e8 vero che con un dimezzamento si potrebbero risparmiare, a spanne, poco pi\u00f9 di 60 milioni di euro (una cifra pari allo 0,25 per cento di quanto stanziato dal decreto \u201cCura Italia\u201d).", "lang": "it"}