{"title": "Nei, man kan ikke sl\u00e5 fast at papirposer er bedre for milj\u00f8et enn plastposer", "subtitle": "Flere rapporter viser at papirposene kommer d\u00e5rligere ut enn plastposer, b\u00e5de n\u00e5r det gjelder klima og flere andre indikatorer.", "author": "www.faktisk.no", "date": null, "vclaim_id": "vclaim-id-33283", "url": "https://www.faktisk.no/faktasjekker/rjx/nei-man-kan-ikke-sla-fast-at-papirposer-er-bedre-for-miljoet-enn-plastposer", "vclaim": "Denne faktasjekken er en del av et samarbeid med NRK Forbrukerinspekt\u00f8rene, og skiller seg derfor noe fra v\u00e5rt vanlige format. Faktasjekkene inng\u00e5r som egne innslag i FBIs sendinger p\u00e5 NRK TV. P\u00e5standene er utvalgt i samr\u00e5d med FBI.\n\nDe siste \u00e5rene har bruken av plast v\u00e6rt et omdiskutert tema. S\u00e6rlig etter p\u00e5 Sotra i 2017 har tematikken f\u00e5tt mye oppmerksomhet. NRK har blant annet laget et som tar for seg plast i naturen, og det er blitt arrangert flere der frivillige plukker opp plastavfall.\n\nBlant de vanligste plastproduktene i Norge er b\u00e6reposene som selges i dagligvarebutikker. Skuespiller og Ap-politiker i Stavanger bystyre, Kristoffer Joner, foreslo i fjor \u00e5 forby plastposer i butikken.\n\n\u2013 Plastforbruket v\u00e5rt er latterlig. Hvorfor forbyr vi ikke bare disse plastposene? Det er kanskje ikke det som redder verden, men det er en sterk symbolsak. Hvis vi ikke klarer dette, har vi et stort problem, sa skuespillerprofilen til .\n\nSelv om det ikke er kommet noe forbud mot plastposer, slik Joner etterspurte, har stadig flere butikker begynt \u00e5 selge alternative b\u00e6reposer. Kiwi startet \u00e5 selge papirposer i \u00e5r, mens Coop har tilbudt alternativet i . Det er imidlertid fortsatt mulig \u00e5 kj\u00f8pe plastposer begge steder. Disse er ogs\u00e5 billigere enn papirposene.\n\nLeder Silje Ask Lundberg i Naturvernforbundet er blant dem som st\u00f8tter tiltaket med \u00e5 tilby papirposer i butikken. I en pressemelding fra Kiwi er hun sitert p\u00e5 f\u00f8lgende:\n\nDet er p\u00e5standen om at papirposer er bedre enn plastposer vi skal se n\u00e6rmere p\u00e5 her.\n\n\u2013 Handler om mer enn klima\n\nLundbergs uttalelser skiller seg noe fra det \u00f8vrige innholdet i pressemeldingen. I br\u00f8dteksten skriver Kiwi at sv\u00e6rt f\u00e5 plastposer havner i naturen i Norge. Det vises ogs\u00e5 til en rapport der plastposer kommer bedre ut enn papirposer. Denne rapporten skal vi komme tilbake til.\n\nLundberg bekrefter overfor Faktisk.no at hun er sitert korrekt i pressemeldingen. Hun forteller at hun med \u00abbedre\u00bb mener at den totale milj\u00f8belastningen av plastposer er st\u00f8rre enn for papirposer.\n\nHun presiserer ogs\u00e5 at hun mener handlenett, sekker eller lignende, som kan brukes flere ganger, er et enda bedre alternativ.\n\n\u2013 Naturvernforbundet er opptatt av \u00e5 vise at debatten om plastposer handler om mer enn bare det avgrensede klimafotavtrykket som en plastpose har. Man m\u00e5 se p\u00e5 hele livsl\u00f8pet til en pose, samt at milj\u00f8kostnaden ved at mange plastposer havner i naturen m\u00e5 inn i vurdering av om plastposer er mer eller mindre milj\u00f8vennlige enn papirposer, skriver Lundberg i en e-post til Faktisk.no.\n\u2022 Det tar 10 til 20 \u00e5r \u00e5 bryte ned en plastpose i naturen, if\u00f8lge . Da blir den omgjort til mikroplast. Man vet ikke hvor lang tid det tar \u00e5 bryte ned denne mikroplasten.\n\u2022 Plastposer er et stort fors\u00f8plingsproblem i naturen, ogs\u00e5 i Norge. Hun viser til , der plastposer er p\u00e5 8. plass over typen avfall man finner mest i innsj\u00f8er og vassdrag.\n\nLundberg mener heller ikke at bioplast eller komposterbar plast er gode nok alternativer. Hun mener disse gj\u00f8r like stor skade som vanlig plast, dersom de havner i naturen.\n\n\u2013 Den eneste fordelen med bioplast er at den ikke er laget av fossile kilder, men av biologiske kilder. Det er ogs\u00e5 mange utfordringer med bioplast, det bidrar til kutting av regnskog og er basert p\u00e5 r\u00e5varer som kunne v\u00e6rt brukt til mat for mennesker eller dyr, skriver Lundberg.\n\nDet finnes flere rapporter som tar for seg hvordan ulike poser p\u00e5virker milj\u00f8et. I 2008 skrev Norconsult rapporten , p\u00e5 oppdrag for Statens forurensningstilsyn, som i dag er en del av Milj\u00f8direktoratet.\n\nI rapporten st\u00e5r det at det blir brukt rundt 1 milliard plastposer i Norge hvert \u00e5r, og at rundt 80 prosent av disse blir brukt som s\u00f8ppelposer. I rapporten konkluderes det med at et forbud mot plastposer ikke er \u00f8nskelig, fordi det er behov for disse i avfallsh\u00e5ndteringen. Det oppfordres derimot til \u00e5 bruke plastposene flere ganger, slik at andelen poser som blir brukt som s\u00f8ppelposer kan \u00f8kes ytterligere.\n\nI denne rapporten kommer papirb\u00e6reposer d\u00e5rligere ut enn plastposer. Dette skyldes at produksjonen av papirposer krever mer vann, har h\u00f8yere energiforbruk og gir st\u00f8rre avfallsmengde. Papirposene veier ogs\u00e5 vesentlig mer enn plastposene og tar opp mye mer plass. Dette f\u00f8rer til h\u00f8yere transportutslipp og \u00f8kt avfallsmengde.\n\nDet er ikke foretatt egne livsl\u00f8psanalyser i den norske rapporten, men den sammenfatter funnene i flere rapporter fra andre land. I rapporten oppsummeres funnene fra analysene slik:\n\nLivsl\u00f8psanalyser er en systematisk analyse der forskerne unders\u00f8ker hvordan et produkt p\u00e5virker milj\u00f8et. Som navnet tilsier, inng\u00e5r hele produktets livsl\u00f8p i analysen.\n\nDet finnes ogs\u00e5 en rapport publisert i februar 2018, laget av Danmarks Tekniske Universitet (DTU), p\u00e5 oppdrag for den danske Milj\u00f8styrelsen, som tar for seg samme tematikk.\n\nForskerne bak rapporten har foretatt en livsl\u00f8psanalyse av ulike typer b\u00e6reposer som brukes til \u00e5 frakte dagligvarer. I rapporten har forskerne sett n\u00e6rmere p\u00e5 flere forskjellige typer plastposer, papirposer og handlenett av ulike tekstiler og komposittmaterialer.\n\nKonklusjonen i den danske rapporten er at vanlige plastposer er det beste alternativet. Uavhengig av hvilken b\u00e6repose man velger, anbefales det \u00e5 bruke posen s\u00e5 mange ganger som mulig f\u00f8r den kastes.\n\nEn viktig grunn til at plastposene kommer best ut, er at produksjonen belaster milj\u00f8et i liten grad sammenlignet med alternativene. S\u00e6rlig gjenbruksposer av bomull har en stor milj\u00f8belastning i forbindelse med produksjonen, fordi bomullsproduksjonen krever store arealer og bruker mange milj\u00f8ressurser. Blant gjenbruksposene er det poser av polyester som kommer best ut.\n\nPosene er blitt vurdert ut fra en lang rekke indikatorer, inkludert klimaeffekt, p\u00e5virkning p\u00e5 ozonlaget, kreftfremkallende stoffer, forsuring av jordsmonn, forringelse av havvann og ferskvann, ressursforbruk og vannforbruk.\n\nFors\u00f8plingsproblemet som oppst\u00e5r ved at plastposer havner p\u00e5 avveie, er Naturvernforbundets hovedbegrunnelse for at papirposer er bedre enn plast.\n\nDenne tematikken blir i liten grad dr\u00f8ftet i den danske livsl\u00f8psanalysen. I den danske rapporten blir det sl\u00e5tt fast at dette er et lite problem i Danmark.\n\nI den norske rapporten fra 2008 st\u00e5r det at samtaler med avfallsselskap, Avfall Norge, Hold Norge Rent, Naturvernforbundet og Gr\u00f8nt Punkt Norge viser at fors\u00f8plingsproblemet med plastb\u00e6reposer heller ikke er s\u00e5 stort i Norge.\n\nDet pekes imidlertid p\u00e5 at det er vanskelig \u00e5 si noe konkret om mengden plastposer som finnes i naturen. If\u00f8lge den norske rapporten er det s\u00e6rlig plastposer av lettere materiale enn det som brukes i Norge, som har skapt fors\u00f8plingsproblemer i andre land:\n\nS\u00e5 ikke behov for regulering\n\nI en holder Milj\u00f8direktoratet fast p\u00e5 at plastposer utgj\u00f8r et lite fors\u00f8plingsproblem i Norge, selv om de utgj\u00f8r et fors\u00f8plingsproblem i noen andre deler av Europa.\n\nI meldingen vises det til at 82 prosent av posene blir brukt til \u00e5 kaste avfall, mens 15 prosent gjenvinnes til nye plastprodukter og tre prosent blir kastet som del av restavfallet. I et brev til Klima- og milj\u00f8departementet skriver Milj\u00f8direktoratet blant annet f\u00f8lgende:\n\nSeksjonsleder P\u00e5l Spillum i Milj\u00f8direktoratet opplyser til Faktisk.no at direktoratet ikke har oppdaterte tall p\u00e5 mengden plastposeavfall etter 2008.\n\n\u2013 Det er riktig at plastb\u00e6reposer gjenfinnes i rydding av strender, og vi har fortsatt ikke hold for \u00e5 si entydig at plastb\u00e6reposer er milj\u00f8messig bedre enn poser lagd av andre materialer, n\u00e5r vi ser p\u00e5 milj\u00f8ulemper gjennom hele livsl\u00f8pet, skriver Spillum i en e-post til Faktisk.no.\n\nKonsulentselskapet Mepex laget i 2014 en rapport p\u00e5 oppdrag for Milj\u00f8direktoratet, om kildene til mikroplast i havet utenfor Norge. I rapporten st\u00e5r det at 1 prosent av alle plastposer ender som marin fors\u00f8pling, og at halvparten av dette blir plukket opp.\n\nDa sitter man igjen med at rundt 0,5 prosent av posene ender som fors\u00f8pling i havet, noe som tilsvarer 60 tonn. Formuleringene i rapporten tilsier imidlertid at det er stor usikkerhet knyttet til tallet. Om tallet p\u00e5 1 prosent, som danner grunnlaget for tallet p\u00e5 0,5 prosent, st\u00e5r det at er \u00abA best guess\u00bb, som kan oversettes til \u00aben beste gjetning\u00bb. Det er heller ikke viet mye plass til denne tematikken i rapporten.\n\nTil sammenligning er den totale mengden mikroplast som havner i havet hvert \u00e5r estimert til \u00e5 v\u00e6re p\u00e5 mer enn 8000 tonn i samme rapport. Den soleklart st\u00f8rste kilden er mikroplast fra bildekk, etterfulgt av slitasje fra maling og tekstiler.\n\nDet er ikke bare norske og danske milj\u00f8myndigheter som har unders\u00f8kt milj\u00f8p\u00e5virkningen fra ulike typer b\u00e6reposer. En studie publisert i Journal of Fiber Bioengineering and Informatics i 2009, peker ogs\u00e5 i retning av at plastposer er det beste alternativet for milj\u00f8et.\n\nDet samme gj\u00f8r en livsl\u00f8psanalyse foretatt av det britiske milj\u00f8direktoratet i 2011. Milj\u00f8organisasjonen Framtiden i v\u00e5re hender (FIVH) har tidligere faktasjekket den samme p\u00e5standen som Faktisk.no faktasjekker her. Organisasjonen skriver at p\u00e5standen er en myte, og begrunner dette med f\u00f8lgende konklusjon:\n\u2022 Flere livsl\u00f8psanalyser og uavhengige rapporter peker i retning av at plastposer er mer milj\u00f8vennlige enn papirposer.\n\u2022 Plastposer kommer bedre ut enn papirposer p\u00e5 flere omr\u00e5der, som total klimabelastning, ressursbruk, transport og vannmengden som kreves for \u00e5 produsere dem.\n\u2022 Papirb\u00e6reposer utgj\u00f8r et betydelig mindre milj\u00f8problem hvis de havner i naturen enn plastposer.\n\u2022 Denne problematikken fanges ikke opp av mange livsl\u00f8psanalyser, og er i liten grad problematisert i b\u00e5de en norsk rapport fra 2008 og en dansk rapport fra 2018.\n\u2022 Vi vet ikke n\u00f8yaktig hvor stort problemet med denne typen fors\u00f8pling fra plastposer er i Norge i dag. Milj\u00f8direktoratet har tidligere sl\u00e5tt fast at problemet er ganske lite, og at problemet er mye st\u00f8rre i andre land, som bruker lettere poser.\n\u2022 Konsulentselskapet Mepex ansl\u00e5r i et estimat at rundt 60 tonn norske plastposer havner i havet hvert \u00e5r. Samme rapport ansl\u00e5r at den totale mengden mikroplast som havner i havet er p\u00e5 8000 tonn.", "lang": "no"}