{"title": "I meriti di Tajani: alcuni veri, per altri servirebbero i dati", "subtitle": "", "author": "pagellapolitica.it", "date": null, "vclaim_id": "vclaim-id-4074", "url": "https://pagellapolitica.it/dichiarazioni/8050/i-meriti-di-tajani-alcuni-veri-per-altri-servirebbero-i-dati", "vclaim": "\u00abIl gradimento del Parlamento [europeo] da quando sono presidente \u00e8 cresciuto, in un anno, dell\u20198 per cento rispetto alla situazione precedente. Ho cercato di dare segnali [\u2026]: io ho rinunciato a mezzo milione di euro quando ho lasciato la Commissione europea, ho rinunciato all\u2019indennit\u00e0 di 1.400 euro che spetta di rappresentanza al Presidente del Parlamento europeo, ho ridotto di due terzi rispetto al mio predecessore le spese della presidenza del Parlamento europeo\u00bb\n\nPer verificare i dati citati da Tajani, il rapporto utile \u00e8 quello relativo al quello relativo al 2017, pubblicato a ottobre dello scorso anno, e da cui abbiamo preso il grafico successivo.\n\nCome si vede, tra i mesi di settembre-ottobre del 2016 e settembre-ottobre del 2017 la percentuale di intervistati che ha valutato in modo positivo l\u2019immagine del Parlamento europeo \u00e8 salita dal 25 al 33 percento. Non solo: anche il numero di chi aveva giudicato negativamente o in maniera neutra l\u2019istituzione \u00e8 scesa, relativamente dal 28 al 21 e dal 44 al 42 per cento.\n\nAd esempio, l\u2019Italia ha registrato un incremento del 6 per cento e si trova, quindi, al di sotto della media: ai primi posti troviamo Irlanda, Portogallo e Germania, mentre dopo di noi ci sono Paesi dell\u2019Europa orientale (Lituania, Romania, Slovacchia, Rep. Ceca) ma anche i Paesi nordici e il Regno Unito.\n\nSebbene l\u2019affermazione di Tajani possa sembrare corretta, va precisato che, essendo stato quest\u2019ultimo eletto Presidente del Parlamento a met\u00e0 gennaio del 2017, \u00e8 difficile dire se il merito sia attribuibile alla sua persona: l\u2019indagine confronta infatti i risultati di settembre-ottobre 2016 con quelli di settembre-ottobre 2017.\n\nAd essere precisi, considerando che \u00e8 Tajani stesso a specificare che il miglioramento \u00e8 avvenuto \u201cda quando [\u00e8] diventato Presidente, in un anno\u201d, dobbiamo sottolineare che i dati per il 2017-2018 non sono ancora stati rilasciati e che la base temporale dei dati del non corrisponde esattamente con il primo anno di presidenza dell\u2019italiano.\n\nTajani \u00e8 un europarlamentare di lungo corso. \u00c8 stato eletto per la prima volta a Strasburgo nel 1994. Pi\u00f9 di recente, Tajani \u00e8 subentrato nel 2008 a Franco Frattini nella Commissione Barroso I, ricoprendo il ruolo di commissario per i Trasporti. Dal 2010 al luglio del 2014 ha invece ricoperto il ruolo di commissario europeo per l\u2019industria e l\u2019imprenditoria ed \u00e8 stato vicepresidente della Commissione.\n\nVista l\u2019incompatibilit\u00e0 tra le cariche di eurodeputato e commissario - un principio sancito dai trattati europei - nei sei anni in cui ha fatto parte della Commissione Tajani non ha percepito redditi da attivit\u00e0 parlamentare.\n\n\u201cNel momento in cui un Commissario diventa deputato europeo pu\u00f2 ricevere l\u2019indennit\u00e0 transitoria perch\u00e9 non esiste incompatibilit\u00e0 con il salario [da parlamentare]. Ho annunciato la mia decisione in una lettera al Presidente della Commissione uscente, Jos\u00e9 Manuel Durao Barroso, comunicando che \u00e8 necessario \u2018dare dimostrazione di sobriet\u00e0 e solidariet\u00e0 in questo periodo di grande difficolt\u00e0 economica per i cittadini europei\u2019\u201d.\n\nLa lettera menzionata da Tajani e indirizzata a Barroso \u00e8 consultabile online in un articolo di TGCom24. La decisione \u00e8 stata anche menzionata da numerosi articoli di testate italiane (ad es. il , Ansa) e internazionali nel momento dell\u2019elezione a Presidente del Parlamento europeo.\n\nPi\u00f9 nel dettaglio, all\u2019interno del Titolo 3 del capitolo sulle spese del Parlamento europeo, ovvero quelle legate \u201call\u2019esercizio da parte dell\u2019istituzione dei propri compiti generali\u201d ci sono diminuzioni significative per quanto riguarda \u201cl\u2019organizzazione di colloqui, seminari e iniziative culturali\u201d e la \u201ccomunicazione video e multimediale del Parlamento europeo\u201d (pag. 54, linea 3245 e 3246).\n\nIl budget generale del Parlamento europeo, per\u00f2, non permette di verificare con chiarezza la variazione specifica delle spese della presidenza. In assenza di dati ufficiali da parte del Gabinetto (che Pagella Politica ha contattato pi\u00f9 volte nel corso dell\u2019ultimo mese, via e-mail e telefonicamente ma senza ottenere i chiarimenti richiesti), abbiamo cercato maggiori informazioni sul sito web della presidenza del Parlamento europeo.\n\nAbbiamo poi comparato il numero di persone nella squadra di Tajani (32 + un congedo di maternit\u00e0) con quello del Gabinetto dell\u2019ultima presidenza di Martin Schulz (35). Una riduzione di \u2155 del personale equivarrebbe a sette persone. Tajani ha per\u00f2 diminuito il numero di collaboratori di tre persone, il che porta alla conclusione che la dimensione del Gabinetto sia diminuita di una percentuale inferiore al 10 per cento (e non del 20, come scritto nella comunicazione stessa).\n\nAntonio Tajani, presidente del Parlamento europeo, ha rivendicato alcuni meriti dal suo ingresso in carica. Alcuni sono corretti, come la rinuncia a circa mezzo milione di euro di indennit\u00e0 transitoria che gli sarebbero spettati dopo aver ricoperto la carica di commissario europeo. Altri sono parzialmente corretti, perch\u00e9 l\u2019aumento di otto punti nel gradimento europeo dell\u2019istituzione che presiede \u00e8 avvenuto in un periodo che non coincide integralmente con il suo primo anno in carica. \u00c8 difficile, infine, verificare se le spese della presidenza siano realmente state ridotte di due terzi, in assenza di dati precisi che l\u2019ufficio di Tajani non ci ha ad oggi comunicato. Nel complesso, un \u201cN\u00ec\u201d per il presidente dell\u2019Europarlamento.", "lang": "it"}