{"title": "La regolarizzazione dei migranti \u00e8 nell\u2019accordo di governo tra Pd e M5S?", "subtitle": "", "author": "pagellapolitica.it", "date": null, "vclaim_id": "vclaim-id-42735", "url": "https://pagellapolitica.it/dichiarazioni/8604/la-regolarizzazione-dei-migranti-e-nellaccordo-di-governo-tra-pd-e-m5s", "vclaim": "Il deputato di +Europa ha ragione o no? Abbiamo verificato e le cose non stanno proprio come dice Magi.\n\nNegli ultimi giorni si sta discutendo molto di una proposta avanzata dalla ministra dell\u2019Agricoltura Teresa Bellanova (Italia Viva), secondo la quale sarebbe necessario regolarizzare decine di migliaia di immigrati che si trovano illegalmente in Italia per sopperire alla mancanza di forza lavoro nell\u2019agricoltura, e non solo, a causa dell\u2019emergenza coronavirus.\n\nAl momento il governo sta discutendo su questa ipotesi (su cui si sa ancora poco di concreto, per esempio sulla durata di un\u2019eventuale regolarizzazione e sul numero di persone coinvolte), ma sono gi\u00e0 nate divisioni all\u2019interno della maggioranza.\n\nLa ministra dell\u2019Interno Luciana Lamorgese (che \u00e8 una tecnica) sembra essere favorevole alla regolarizzazione, ma solo per i braccianti agricoli e per chi fa lavori domestici (colf, badanti etc.). A favore della proposta di Bellanova c\u2019\u00e8 anche il Partito democratico di Nicola Zingaretti, mentre contro \u2013 come abbiamo visto \u2013 si \u00e8 schierato il Movimento 5 stelle di Crimi.\n\nCome abbiamo spiegato in passato, la legge \u201cBossi-Fini\u201d \u2013 oggi ancora in vigore \u2013 ha modificato le precedenti norme su immigrazione e asilo che erano contenute nel \u201cTesto unico delle disposizioni concernenti la disciplina dell\u2019immigrazione e norme sulla condizione dello straniero\u201d (il decreto legislativo n. 286 del 25 luglio 1998, n. 286) emanato in conformit\u00e0 alla delega contenuta nella legge \u201cTurco-Napolitano\u201d (la n. 40 del 6 marzo 1998, n. 40).\n\nL\u2019art. 33 della \u201cBossi-Fini\u201d ha infatti dato la possibilit\u00e0 ai datori di lavoro di mettere in regola \u2013 entro certi limiti di tempo \u2013 eventuali lavoratori irregolari che nel 2002 fossero gi\u00e0 impiegati in attivit\u00e0 di assistenza e lavoro domestico presso famiglie italiane.\n\nVediamo adesso se regolarizzazione e superamento della \u201cBossi-Fini\u201d sono davvero \u00abnell\u2019accordo di governo\u00bb tra Pd e M5s, oppure no.\n\nIl 4 settembre 2019 il Partito democratico, il Movimento 5 stelle e Liberi e Uguali \u2013 i tre partiti di maggioranza, a cui si \u00e8 poi aggiunta Italia Viva \u2013 hanno firmato un \u201cProgramma di governo\u201d basato su 29 punti.\n\nCome abbiamo gi\u00e0 scritto in passato, pi\u00f9 della met\u00e0 delle promesse contenute in questo accordo erano gi\u00e0 presenti nel , firmato a maggio 2018 da Luigi Di Maio e Matteo Salvini per dare vita al governo Conte I.\n\nNello specifico, il punto 18 del \u201cProgramma di governo\u201d tra Pd e M5s \u00e8 quello dedicato al tema dell\u2019immigrazione e si pu\u00f2 riassumere essenzialmente in tre impegni.\n\nIl riferimento implicito \u00e8 necessariamente alla normativa vigente, quindi alla legge \u201cBossi-Fini\u201d. Tuttavia non viene specificato in che modo la si voglia cambiare e quali aspetti in particolare vadano modificati. Inoltre non viene fatto nessun cenno alla \u00abregolarizzazione\u00bb di cui parla invece Magi e di cui si sta discutendo molto negli ultimi giorni.\n\nSecondo Riccardo Magi, la \u00abregolarizzazione\u00bb dei migranti presenti illegalmente in Italia e \u00abil superamento della Bossi-Fini\u00bb sono presenti nell\u2019accordo di governo firmato a settembre 2019 da Pd e M5s.\n\nAbbiamo verificato che cosa dice il testo dell\u2019intesa e il deputato di +Europa \u00e8 impreciso.\n\nDall\u2019altro lato, \u00e8 vero \u2013 seppure a grandi linee \u2013 che l\u2019accordo di governo tra Pd e M5s ha promesso di riformare le norme attuali sull\u2019immigrazione, superando dunque quelle in vigore, ossia la legge \u201cBossi-Fini\u201d, per di pi\u00f9 in un\u2019ottica di maggiore integrazione.", "lang": "it"}