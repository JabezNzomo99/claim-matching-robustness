{"title": "Quale rapporto deficit/Pil deve rispettare l\u2019Italia?", "subtitle": "", "author": "pagellapolitica.it", "date": null, "vclaim_id": "vclaim-id-3063", "url": "https://pagellapolitica.it/dichiarazioni/7993/quale-rapporto-deficitpil-deve-rispettare-litalia", "vclaim": "Giorgia Meloni - leader e fondatrice di Fratelli d\u2019Italia - ha sostenuto davanti alle telecamere di , programma condotto da Lucia Annunziata, che l'Italia sia tenuta a rispettare un vincolo sul deficit ancor pi\u00f9 stringente di quello del tre per cento. Pi\u00f9 precisamente, i \u201ctrattati europei\u201d costringerebbero i nostri conti pubblici a stare entro un limite del 2,2 per cento.\n\n\n\nCol Trattato vennero anche stabiliti dei parametri di convergenza - cinque - che gli Stati membri erano tenuti a rispettare nei conti pubblici. Tra questi interessa, per valutare la dichiarazione della Meloni, il rapporto tra deficit pubblico e PIL, cio\u00e8 la differenza tra le entrate e le uscite dello Stato inclusa la spesa per gli interessi sul debito pubblico. Il rapporto deficit/PIL, secondo Maastricht, non doveva essere superiore al tre per cento.\n\nDurante la crisi economica, tra il 2011 e il 2013, sono state adottate diverse nuove normative comunitarie per rafforzare la tenuta dei conti degli Stati membri e la vigilanza della Commissione europea su di essi. Alcune di esse hanno toccato anche la questione del rapporto deficit/PIL.\n\nLa prima \u00e8 che ogni anno vengano rispettati gli Obiettivi di medio termine (OMT), che variano da Paese a Paese e vengono aggiornati ogni tre anni dalla Commissione UE. Questi obbiettivi si calcolano in modo molto complesso e sono, appunto, variabili.\n\nLa seconda \u00e8 che il deficit strutturale (cio\u00e8 il deficit depurato della componente ciclica e delle spese ) resti al di sotto dello 0,5% del Pil (1% per gli Stati membri il cui debito pubblico sia inferiore al 60% del Pil, ma questo non \u00e8 il caso dell'Italia). A questa percentuale del deficit strutturale va aggiunta la componente ciclica, che per\u00f2 dipende dalla congiuntura economica e non dall\u2019azione dei governi.\n\nL\u2019ultima osservazione da fare \u00e8 che il calcolo del deficit strutturale non \u00e8 per nulla semplice e neppure univoco. Come ha spiegato la Corte dei Conti in un\u2019audizione sul DEF del 2014, tra il valore fissato dal governo e quello fissato dalla Commissione UE ci possono essere differenze anche piuttosto rilevanti, che dipendono dagli strumenti statistici e dalle assunzioni economiche per calcolarlo.\n\nVeniamo ai numeri degli ultimi anni. Secondo l\u2019ultima dell\u2019esecutivo uscente, in Italia il deficit complessivo del 2017 si attester\u00e0 al 2,1%, dato composto per l\u20191,3% dalla componente strutturale e per lo 0,8% dalla componente ciclica. Per il 2018, secondo le stesse stime, il deficit complessivo \u00e8 previsto all\u20191,6%, con una componente strutturale ridotta all\u20191% e quella ciclica allo 0,6%.\n\nBisogna notare che la componente ciclica - cos\u00ec come le misure - \u00e8, per sua natura, variabile. E sono variabili e soggetti a revisione anche gli obbiettivi di medio termine. Quindi, la novit\u00e0 introdotta con i trattati europei pi\u00f9 recenti \u00e8 quella di aver introdotto di fatto una soglia del rapporto deficit/PIL che cambia.\n\nGiorgia Meloni sostiene che in forza dei trattati europei l'Italia sia tenuta a rispettare un rapporto deficit/Pil del 2,2% e non del 3%. \u00c8 vero, se si guarda agli obiettivi di finanza pubblica fissati per il 2017 (che per la precisione fissano il rapporto deficit/PIL al 2,1%). Bisogna per\u00f2 precisare che quegli obiettivi sono variabili, sia a causa della contrattazione tra il governo nazionale e l\u2019Europa, sia perch\u00e9 includono la componente \u201cciclica\u201d legata alle condizioni economiche. Pi\u00f9 precisamente, i trattati europei impegnano l\u2019Italia a rispettare gli \u201cObiettivi di medio termine\u201d - fissati periodicamente dalla Commissione UE - e a convergere verso lo 0,5 per cento del rapporto deficit/PIL per la sua componente strutturale. \u201cC\u2019eri quasi\u201d per la leader di Fratelli d\u2019Italia.", "lang": "it"}