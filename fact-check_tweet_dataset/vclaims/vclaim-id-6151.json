{"title": "Nei, Norge har ikke v\u00e6rt medlem av EU siden juni 1994", "subtitle": "P\u00e5standen spres med jevne mellomrom i kommentarfeltene p\u00e5 Facebook.", "author": "www.faktisk.no", "date": null, "vclaim_id": "vclaim-id-6151", "url": "https://www.faktisk.no/faktasjekker/pog/nei-norge-har-ikke-vaert-medlem-av-eu-siden-juni-1994", "vclaim": "Slik starter en artikkel som det alternative nettstedet Nyhetsspeilet publiserte for snart tre \u00e5r siden. Nyhetsspeilet har for vane \u00e5 viderebringe konspirasjonsteorier, og nettstedets mest leste sak handler om at Anders Behring Breivik ikke var alene om terrorangrepene 22. juli 2011.\n\nP\u00e5standen om at Norge har v\u00e6rt hemmelig medlem av EU siden 1994, og at det var dav\u00e6rende statsminister Gro Harlem Brundtland (Ap) som meldte oss inn, har ogs\u00e5 blitt fremmet av Norgesavisen og Mitt Nord-Norge Bloggen. Den samme p\u00e5standen gjentas ofte i kommentarfelter under saker som handler om Brundtland, Arbeiderpartiet eller n\u00e5v\u00e6rende Ap-leder Jonas Gahr St\u00f8re.\n\nIf\u00f8lge Nyhetsspeilet signerte Brundtland grunnlovsstridig Norges medlemskapsavtale med EU p\u00e5 Korfu 24. juni 1994. Til stede var ogs\u00e5 utenriksminister Bj\u00f8rn Tore Godal, handelsminister Grete Knudsen og EU-ambassad\u00f8r og Norges sjefsforhandler Eivinn Berg. Brundtland hadde i tillegg med seg St\u00f8re, som p\u00e5 den tiden var spesialr\u00e5dgiver for Europa-saker ved Statsministerens kontor.\n\nSelv om historiene om Norges p\u00e5st\u00e5tte EU-medlemskap er noen \u00e5r gamle, deles de fortsatt hyppig p\u00e5 sosiale medier. I september delte for eksempel Facebook-gruppen \u00abSylvi Listhaug som Statsminister for nasjonen Norge\u00bb artikkelen til Nyhetsspeilet. Facebook-gruppene \u00abNei til E\u00d8S og Schengen. Ja til norsk suverenitet\u00bb og \u00abVi som st\u00f8tter Sylvi Listhaug\u00bb har begge delt innlegget fra Mitt Nord-Norge Bloggen.\n\nDen siste gruppen har 60 000 f\u00f8lgere, og 25. september hadde posten om Norges hemmelige EU-medlemskap blitt delt nesten 600 ganger og f\u00e5tt 250 kommentarer.\n\nBlant dem som har kommentert, er det mange som tror p\u00e5 historien om hvordan Norge ble tvangsinnmeldt i EU i 1994, og at det var Gro Harlem Brundtland og Jonas Gahr St\u00f8re som gjorde det. Ingenting av dette stemmer.\n\nNorge er for det f\u00f8rste ikke oppf\u00f8rt blant de 28 medlemslandene p\u00e5 EUs hjemmeside. Regjeringen skriver dette om Norges forhold til EU:\n\nDen viktigste avtalen Norge har med EU er E\u00d8S-avtalen. Den ble inng\u00e5tt mellom EU og EFTA i 1992 for \u00e5 skape et ensartet felles marked og dermed et europeisk \u00f8konomisk samarbeidsomr\u00e5de. Avtalen inneb\u00e6rer at EUs indre marked ogs\u00e5 omfatter de tre EFTA-landene Norge, Island og Liechtenstein. Sveits valgte etter en folkeavstemning \u00e5 ikke bli med i E\u00d8S.\n\nE\u00d8S-avtalen gj\u00f8r at Norge er forpliktet til \u00e5 innf\u00f8re EUs regelverk som er av betydning for det indre markedet. Dette gj\u00f8r at Norge har et tett \u00f8konomisk og politisk samarbeid med EU uten \u00e5 v\u00e6re medlem. Regjeringen skriver:\n\nErik O. Eriksen er professor og faglig leder ved ARENA Senter for europaforskning ved Universitetet i Oslo. Han er helt klar p\u00e5 at Norge ikke er hemmelig medlem av EU:\n\nRegjeringen har laget en kronologisk oversikt over viktige \u00e5rstall og hendelser i forholdet mellom Norge og EU. Der er ikke signeringen av en avtale p\u00e5 Korfu 24. juni 1994 nevnt.\n\nUtenriksdepartementet (UD) bekrefter at Brundtland signerte en avtale p\u00e5 den greske \u00f8ya den dagen, men det var ikke en endelig avtale om EU-medlemskap. Kommunikasjonsr\u00e5dgiver Ane Haavardsdatter Lunde skriver i en e-post:\n\nIf\u00f8lge Eriksen var ikke avtalen ment \u00e5 skulle vare. Den skulle bare gjelde midlertidig fram til Norge formelt ble EU-medlem etter folkeavstemningen:\n\nIkke lagt fram for Stortinget\n\nOgs\u00e5 Sverige, Finland og \u00d8sterrike signerte avtaler med EU denne dagen. Avtalene var et resultat av medlemskapsforhandlingene mellom EU og hvert enkelt land. Mens \u00d8sterrikes kansler allerede hadde et ja-flertall i ryggen, skulle det v\u00e6re folkeavstemning i de tre andre landene.\n\nBrundtland var klar p\u00e5 at den ville bli helt avgj\u00f8rende for Norge i sin tale ved signeringen av avtalen:\n\nLunde forklarer at Korfu-avtalen skulle legges fram for Stortinget hvis det hadde blitt flertall for norsk EU-medlemskap i folkeavstemningen 28. november 1994. Det ble det ikke. 52,2 prosent stemte nei, og avtalen kom aldri til Stortinget. Lunde skriver:\n\nI instruksen til den norske EU-delegasjonen, som ble sendt dagen etter folkeavstemningen, skriver Utenriksdepartementet:\n\nVedlagt er ogs\u00e5 kommentarer fra statsministeren:\n\nAllerede dagen etter folkeavstemningen ga alts\u00e5 regjeringen EU beskjed om at Norge ikke kom til \u00e5 melde seg inn i EU. En dr\u00f8y m\u00e5ned senere \u2013 1. januar 1995 \u2013 behandlet EU-r\u00e5det tilslutningen av nye medlemsland. I beslutningen st\u00e5r det:\n\nEU-r\u00e5det besluttet ogs\u00e5 \u00e5 fjerne alle referanser til Norge i avtalen. De andre landene som signerte Korfu-avtalen samtidig som Norge (Sverige, Finland og \u00d8sterrike) ble tatt opp som fullverdige medlemmer av EU.\n\nKorfu-avtalen er nevnt blant Norges traktater p\u00e5 Lovdata.no. Der st\u00e5r det at:", "lang": "no"}