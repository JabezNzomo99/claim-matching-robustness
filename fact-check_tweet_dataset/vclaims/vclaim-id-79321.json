{"title": "Nie, to nagranie tak naprawd\u0119 przedstawia setki tysi\u0119cy os\u00f3b protestuj\u0105cych w Mi\u0144sku przeciw \u0141ukaszence", "subtitle": "W sieci kr\u0105\u017cy nagranie, kt\u00f3re ma przedstawia\u0107 protest na ulicach Berlina w dniu 29 sierpnia przeciwko restrykcjom wprowadzonym w czasie pandemii koronawirusa. Rzecz w tym, \u017ce wideo nie ma nic wsp\u00f3lnego, ani z Berlinem, ani z koronawirusem. Film pokazuje tysi\u0105ce Bia\u0142orusin\u00f3w protestujacych w Mi\u0144sku po wyborach prezydenckich na Bia\u0142orusi.", "author": "sprawdzam.afp.com", "date": "2020-09-01T15:01:05+02:00", "vclaim_id": "vclaim-id-79321", "url": "https://sprawdzam.afp.com/nie-nagranie-tak-naprawde-przedstawia-setki-tysiecy-osob-protestujacych-w-minsku-przeciw-lukaszence", "vclaim": "Nie, to nagranie tak naprawd\u0119 przedstawia setki tysi\u0119cy os\u00f3b protestuj\u0105cych w Mi\u0144sku przeciw \u0141ukaszence\n\nW sieci kr\u0105\u017cy nagranie, kt\u00f3re ma przedstawia\u0107 protest na ulicach Berlina przeciwko restrykcjom wprowadzonym w czasie pandemii koronawirusa. Rzecz w tym, \u017ce wideo nie ma nic wsp\u00f3lnego, ani z Berlinem, ani z koronawirusem. Film pokazuje tysi\u0105ce Bia\u0142orusin\u00f3w protestuj\u0105cych w Mi\u0144sku po wyborach prezydenckich na Bia\u0142orusi.\n\nOd kilku tygodni na ulice w Niemczech wychodz\u0105 przeciwnicy ogranicze\u0144 z powodu COVID-19. W sobot\u0119, 29 sierpnia, w Berlinie protest zgromadzi\u0142 38.000 tys. os\u00f3b, wed\u0142ug niemieckiego radia Deutsche Welle (DW).\n\n- Robi wra\u017cenie... 29.08.20 - dzisiejszy protest w Berlinie przeciwko fa\u0142szywej PLANdemii... To jest si\u0142a to jest moc! Bierzcie przyk\u0142ad z ludzi co kaga\u0144ce niewoli zrzuci\u0107 chc\u0105. B\u0105d\u017a Panem w\u0142asnego losu - napisa\u0142 u\u017cytkownik w po\u015bcie z filmem.\n\nPo kilkunastu minutach od publikacji u\u017cytkownik wyedytowa\u0142 opis filmu dodaj\u0105c, \u017ce chodzi o Bia\u0142oru\u015b, sam sobie zaprzeczaj\u0105c. Niewielkie szanse te\u017c, \u017ce kto\u015b doczyta tekst do ko\u0144ca.\n\n- Wirus to \u015bciema ! Berlin strajk - napisa\u0142 internauta zamieszczaj\u0105c ten sam pi\u0119tnastosekundowy film.\n\n- 4 miliony wolnych, \u015bwiadomych ludzi z ca\u0142ego \u015bwiata.\n\n Udost\u0119pnia\u0107, bo nie ka\u017cdy wie, \u017ce by\u0142 protest. W telewizji o tym nie m\u00f3wi\u0105, totalna cisza na ten temat - napisa\u0142a inna u\u017cytkowniczka w po\u015bcie.\n\nNagranie kt\u00f3re mia\u0142o 2,7 tys. wy\u015bwietle\u0144 czasami pojawia\u0142o si\u0119 te\u017c bez \u017cadnego opisu.\n\nPosty z tym filmem by\u0142y r\u00f3wnie\u017c udost\u0119pniane w j\u0119zyku angielskim. Z innym opisem, informuj\u0105cym, \u017ce manifestacja mia\u0142a miejsce w Londynie.\n\n\u201eDzisiaj, manifestacja w Londynie przeciwko ograniczeniom (lockdown)! Kto\u015b jeszcze dostrzega zmiany? Sie dzieje! #WielkiePrzebudzenie\u201d - napisa\u0142a u\u017cytkowniczka.\n\nWideo by\u0142o szeroko udost\u0119pniane w\u015br\u00f3d angloj\u0119zycznych u\u017cytkownik\u00f3w m.in. tu, tu, tu, tu, na Facebooku z podobnym opisem m\u00f3wi\u0105cym, \u017ce chodzi o manifestacj\u0119 przeciwko restrykcjom w czasie pandemii na ulicach Londynu.\n\nTo nie Londyn, ani Berlin\n\nFilm nie przedstawia protestu w Berlinie. Ani w Londynie. Czego mo\u017cna si\u0119 \u0142atwo domy\u015bli\u0107 patrz\u0105c na liczne flagi bia\u0142o-czerwono-bia\u0142e, historyczne flagi Bia\u0142orusi.\n\nNagranie zidentyfikowali\u015bmy w internecie. Zapisali\u015bmy najpierw na dysku kilka klatek wideo, kt\u00f3re nast\u0119pnie wyszukali\u015bmy przy u\u017cyciu odwrotnego wyszukiwania w Google Images. Znale\u017ali\u015bmy je na koncie dziennikarza niemieckiej gazety Bild. Paul Ronzheimer zamie\u015bci\u0142 je na Twitterze 23 sierpnia br.\n\nNagranie zosta\u0142o zrealizowane w trzecim tygodniu antyrz\u0105dowych protest\u00f3w na Bia\u0142orusi. Wybuch\u0142y zaraz po og\u0142oszeniu wynik\u00f3w wybor\u00f3w prezydenckich. Wed\u0142ug danych Centralnej Komisji Wyborczej urz\u0119duj\u0105cy prezydent Aleksandr \u0141ukaszenka zdoby\u0142 80,23 proc. g\u0142os\u00f3w.\n\nWida\u0107 na filnie ulic\u0119 w centrum Mi\u0144ska, w pobli\u017cu budynku poczty g\u0142\u00f3wnej. Mo\u017cna dok\u0142adn\u0105 lokalizacj\u0119 zobaczy\u0107 na Google Street View.\n\nJak wida\u0107, budynek poczty w Mi\u0144sku pojawia si\u0119 w nagraniu maj\u0105cym ilustrowa\u0107 protesty przeciwnik\u00f3w lockdownu w Berlinie. Poni\u017cej publikujemy por\u00f3wnanie zrzut\u00f3w ekranu: z wideo (po lewej) i widok panoramiczny Google Street View z budynkiem poczty w Mi\u0144sku (po prawej).\n\nBudynek poczty w Mi\u0144sku to typowy przyk\u0142ad architektury socrealistycznej. Wida\u0107 liczne pi\u0119cioramienne gwiazdy oraz sierp i m\u0142ot, dwa najcz\u0119stsze symbole komunistyczne. Wi\u0119cej o przyk\u0142adach tego stylu mo\u017cna przeczyta\u0107 na blogu Gdzie Los Poniesie.\n\nA tak wygl\u0105da\u0142 protest w Mi\u0144sku 23 sierpnia na zdj\u0119ciach AFP.\n\nProstety w Berlinie 29 sierpnia mia\u0142y miejsce na biegn\u0105cej w stron\u0119 Bramy Brandenburskiej ulicy 17 czerwca.", "lang": "pl"}