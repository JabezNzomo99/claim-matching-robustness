{"title": "L\u2019imprenditoria straniera in Italia", "subtitle": "", "author": "pagellapolitica.it", "date": null, "vclaim_id": "vclaim-id-780", "url": "https://pagellapolitica.it/dichiarazioni/6985/limprenditoria-straniera-in-italia", "vclaim": "Il database pi\u00f9 completo sulle imprese italiane \u00e8 Telemaco, che \u00e8 parte del sistema informativo di Unioncamere, l\u2019associazione che riunisce le Camere di commercio. Pur non essendo di libero accesso, sono state pubblicate molte rielaborazioni dei dati che ci interessano. Per il totale delle imprese straniere in Italia al 31 dicembre 2014, con la serie storica riferita agli ultimi anni, possiamo rifarci, ad esempio, a questa analisi curata dalle Camere di commercio dell\u2019Emilia-Romagna, di cui riassumiamo i numeri nel grafico successivo.\n\nL\u2019aumento registrato nel corso del 2014 \u00e8 pi\u00f9 o meno quello che indica la presidente della Camera: in quel periodo, infatti, l\u2019imprenditoria straniera \u00e8 cresciuta di 27.594 unit\u00e0, cio\u00e8 del 5,55%. \u00c8 interessante notare che, mentre le imprese non condotte da stranieri sono calate costantemente negli anni considerati, quelle straniere sono cresciute.\n\nLaura Boldrini cita anche il beneficio occupazionale per gli italiani: \u00e8 del tutto ragionevole supporlo, anche se \u00e8 pi\u00f9 difficile trovare dati complessivi. Le imprese straniere sono per lo pi\u00f9 di piccola dimensione (quelle individuali sono oltre 430 mila si \u00e8 stimato", "lang": "it"}