{"title": "Uwaga, zdj\u0119cie z demonstracji w Berlinie tak naprawd\u0119 przedstawia parad\u0119 techno w Zurychu", "subtitle": "W mediach spo\u0142eczno\u015bciowych pojawi\u0142o si\u0119 tysi\u0105ce materia\u0142\u00f3w, wed\u0142ug kt\u00f3rych 1 sierpnia na ulicach Berlina demonstrowa\u0142o tysi\u0105ce ludzi przeciwko pandemii koronawirusa. Problem w tym, \u017ce niekt\u00f3re z tych fotografii nie maj\u0105 nic wsp\u00f3lnego ani z Berlinem, ani ze wspomnianym wydarzeniem.", "author": "sprawdzam.afp.com", "date": "2020-08-02T19:01:00+02:00", "vclaim_id": "vclaim-id-74409", "url": "https://sprawdzam.afp.com/uwaga-zdjecie-z-demonstracji-w-berlinie-tak-naprawde-przedstawia-parade-techno-w-zurychu", "vclaim": "Uwaga, zdj\u0119cie z demonstracji w Berlinie tak naprawd\u0119 przedstawia parad\u0119 techno w Zurychu\n\nW mediach spo\u0142eczno\u015bciowych pojawi\u0142y si\u0119 dziesi\u0105tki materia\u0142\u00f3w, wed\u0142ug kt\u00f3rych 1 sierpnia na ulicach Berlina demonstrowa\u0142o tysi\u0105ce ludzi przeciwko pandemii koronawirusa. Problem w tym, \u017ce udost\u0119pniana fotografia nie ma nic wsp\u00f3lnego ani z Berlinem, ani ze wspomnianym wydarzeniem.\n\nWed\u0142ug niemieckiej policji ponad 20 tys. os\u00f3b wzi\u0119\u0142o udzia\u0142 w sobotniej demonstracji przeciwko restrykcjom i dzia\u0142aniom rz\u0105du w obliczu pandemii. Wed\u0142ug organizator\u00f3w na demonstracji by\u0142o 1,3 mln os\u00f3b. Manifestacja zosta\u0142a jednak rozwi\u0105zana po kilku godzinach ze wzgl\u0119du na lekcewa\u017cenie zasad bezpiecze\u0144stwa obowi\u0105zuj\u0105cych w czasie pandemii \u2013 czytamy na stronie Deutsche Welle.\n\nNa Facebooku bardzo du\u017c\u0105 popularno\u015b\u0107 w\u015br\u00f3d polskich u\u017cytkownik\u00f3w zyska\u0142o zdj\u0119cie pokazuj\u0105ce tysi\u0105ce ludzi przechodz\u0105cych przez most. Ma ono ponad 61,9 tys. wy\u015bwietle\u0144 i 517 udost\u0119pnie\u0144 (1, 2, 3). Posty z tym zdj\u0119ciem by\u0142y r\u00f3wnie\u017c udost\u0119pniane w j\u0119zyku francuskim.\n\nFotografia nie przedstawia sobotniej demonstracji w Berlinie. Tak naprawd\u0119 zosta\u0142a wykonana podczas parady techno w Zurychu w Szwajcarii. Zdj\u0119cie przedstawia miejski most Quaibr\u00fccke i jest dost\u0119pne na stronie organizator\u00f3w wydarzenia.\n\nWspomniane zdj\u0119cie nie ma zatem zwi\u0105zku z sobotni\u0105 demonstracj\u0105 w Berlinie. Materia\u0142y Johna MacDougallla, fotografa AFP z berli\u0144skiego protestu koronasceptyk\u00f3w publikujemy poni\u017cej.", "lang": "pl"}