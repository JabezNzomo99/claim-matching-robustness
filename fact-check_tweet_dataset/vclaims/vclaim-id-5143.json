{"title": "Italia fanalino di coda al G7 sulla cooperazione internazionale", "subtitle": "", "author": "pagellapolitica.it", "date": null, "vclaim_id": "vclaim-id-5143", "url": "https://pagellapolitica.it/dichiarazioni/6128/italia-fanalino-di-coda-al-g7-sulla-cooperazione-internazionale", "vclaim": "\"Quando un mese fa mi sono seduto a Elmau al G7 a nome vostro, ero imbarazzato a pensare che sulla cooperazione internazionale la maglia mia era la 7, su 7. Perch\u00e9 abbiamo in termini di rapporto sul Pil, la percentuale pi\u00f9 bassa\" (Min.52:45)\n\nPer la verifica del contributo italiano alla cooperazione internazionale andiamo a guardare l'Official Development Assistance/ Aiuto Pubblico allo Sviluppo (Oda/Aps) - termine con cui l'Ocse identifica l'indicatore che misura gli aiuti ai Paesi poveri. In effetti l'Italia si classifica all'ultimo posto per Aps/Rnl (Reddito Nazionale Lordo, Gni in inglese). Il Reddito Nazionale Lordo \u00e8 in pratica il Pil aggiustato per vari flussi di reddito tra Paesi, ed \u00e8 il termine di paragone su cui si osserva la spesa per cooperazione internazionale. L'Italia ha un rapporto pari allo 0.16% del Rnl. L'Italia \u00e8 ben al di sotto del target previsto dalle Nazioni Unite - pari a 0,7% del Rnl per ciascun Paese - che dovrebbe essere raggiunto quest'anno, in base agli accordi del 2005. Renzi avrebbe dovuto parlare di rapporto con il Reddito Nazionale Lordo, ma la sostanza della sua affermazione \u00e8 corretta.", "lang": "it"}