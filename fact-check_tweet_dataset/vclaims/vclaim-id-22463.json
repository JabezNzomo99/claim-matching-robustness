{"title": "I dati citati da Minniti su rimpatri e ricollocamenti sono corretti?", "subtitle": "Secondo l'ex ministro dell'Interno, i primi sono cresciuti del 15% dall'anno scorso, i secondi sono quadruplicati", "author": "www.agi.it", "date": "2018-08-28T07:04+0200", "vclaim_id": "vclaim-id-22463", "url": "https://www.agi.it/fact-checking/minniti_migranti_rimpatri-4318059/news/2018-08-28/", "vclaim": "In particolare, ha dichiarato: \u201cDall\u2019anno scorso i rimpatri sono cresciuti del 15 per cento. Le ricollocazioni tra i Paesi europei sono state 11 mila, ossia sono quadruplicate\u201d.\n\nAnche il dato sui rimpatri si riferisce con ogni probabilit\u00e0 al 2017 (rispetto al 2016) e non al 2018 (rispetto al 2017). Al momento, infatti, non sembra siano disponibili i dati sul numero di rimpatri avvenuti nei primi mesi dell\u2019anno in corso \u2013 abbiamo chiesto al ministero dell\u2019Interno precisazioni in proposito, ma siamo ancora in attesa di risposta. In secondo luogo, gi\u00e0 due mesi fa Minniti aveva parlato di un aumento del 15% dei rimpatri, ma riferendosi esplicitamente al 2017 rispetto all\u2019anno precedente.\n\nDunque, se pure \u00e8 vero che i rimpatri siano in aumento, la percentuale del 15% citata da Minniti \u00e8 scorretta.\n\nAnche se ipotizziamo che parlando di \u201crimpatri\u201d l\u2019ex titolare del Viminale abbia voluto riferirsi alle \u201cespulsioni\u201d il dato del 15% resta inesatto. Nel 2016 sono infatti stati espulsi 6.200 migranti e nel 2017 6.849, con un aumento dunque del 10,5%.\n\nAl di l\u00e0 di questo, \u00e8 vero che i rimpatri siano aumentati nel 2017 ma non del 15%. Al massimo, non considerando quelli eseguiti volontariamente dall\u2019interessato, sono aumentati del 6,5%.\n\nImprecisi poi anche i numeri sui ricollocamenti: sono stati poco meno di 9 mila nel 2017, non 11 mila. Dunque rispetto ai circa 2.500 del 2016 non sono proprio quadruplicati, anche se \u00e8 vero che siano pi\u00f9 che triplicati.", "lang": "it"}