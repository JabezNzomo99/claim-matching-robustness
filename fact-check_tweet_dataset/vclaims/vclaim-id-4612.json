{"title": "Poparcie dla Janusza Palikota - sprawdzamy dane z sonda\u017cy", "subtitle": "Janusz Palikot o tym, jakie jest... poparcie dla Janusza Palikota. Czy polityk, m\u00f3wi\u0105c o sonda\u017cach, dotycz\u0105cych swojej osoby nie rozmija si\u0119 z prawd\u0105?", "author": "demagog.org.pl", "date": null, "vclaim_id": "vclaim-id-4612", "url": "https://demagog.org.pl/wypowiedzi/poparcie-dla-janusza-palikota-sprawdzamy-dane-z-sondazy/", "vclaim": "Na stronie GFK Polonia pojawiaj\u0105 si\u0119 comiesi\u0119czne informacje prasowe z preferencjami wyborczymi. Ukaza\u0142y si\u0119 do tej pory trzy sonda\u017ce prezydenckie: za stycze\u0144, luty i marzec. W \u017cadnym z podanych Janusz Palikot nie uzyskuje nawet zbli\u017conego wyniku. Dodatkowo, \u017caden z przeprowadzonych sonda\u017cy nie bada poparcia e-wyborczego i jak wynika z informacji udzielonych nam przez GFK \u2013 w og\u00f3le nie przygotowywali takiego badania.\n\nWed\u0142ug serwisu ewybory.eu najwy\u017cszym sonda\u017cowym wynikiem Janusza Palikota w marcu by\u0142o 4 procentowe poparcie. Najwi\u0119kszym poparciem \u2013 6% \u2013 m\u00f3g\u0142 cieszy\u0107 si\u0119 w sonda\u017cu Millward Brown z 16 lutego.\n\n6,1% poparcie uda\u0142o si\u0119 uzyska\u0107 Januszowi Palikotowi wed\u0142ug portalu wmeritum.pl. Powo\u0142uje si\u0119 on jednak na sonda\u017c, kt\u00f3rego na stronie GFK Polonia niestety nie ma i dowiedzieli\u015bmy si\u0119, \u017ce zosta\u0142 on opracowany na zlecenie sztabu wyborczego Janusza Palikota. Jak poinformowa\u0142 nas Marketing Menager z GFK \u2013 \u201cR\u00f3\u017cnice w pomiarach wyst\u0119puj\u0105, poniewa\u017c g\u0142\u00f3wnym celem badania by\u0142o zbadanie pewnych hipotez, kt\u00f3re sztab chcia\u0142 przetestowa\u0107. Jednak w mojej opinii publikowanie wynik\u00f3w tego badania i zestawianie ich z wynikami innych bada\u0144, ale prowadzonych w spos\u00f3b systematyczny oraz za pomoc\u0105 tych samych por\u00f3wnywalnych technik, nie niesie ze sob\u0105 warto\u015bci poznawczej.\u201d\n\nJednak w \u017cadnym z publikowanych przez GFK Polonia sonda\u017cy Janusz Palikot nie uzyska\u0142 poparcia nie odbiegaj\u0105cego zbytnio od 6,5% wypowied\u017a musimy sklasyfikowa\u0107 wi\u0119c jako fa\u0142szyw\u0105.", "lang": "pl"}