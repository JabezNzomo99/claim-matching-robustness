{"title": "Renzi e il deficit degli altri", "subtitle": "", "author": "pagellapolitica.it", "date": null, "vclaim_id": "vclaim-id-16213", "url": "https://pagellapolitica.it/dichiarazioni/7508/renzi-e-il-deficit-degli-altri", "vclaim": "\"Nel frattempo vorrei ricordarvi che il deficit della Francia \u00e8 sopra il 3%, che quello della Spagna \u00e8 sopra il 5%, noi siamo al 2, siamo poco sopra al 2\". (Min. 19:29)\n\n\u00e8 tempo di manovre finanziarie Patto di Stabilit\u00e0 e Crescita , l\u2019accordo europeo siglato nel 1997 in base al quale gli stati membri dell\u2019UE convengono di rafforzare la sorveglianza e il coordinamento delle politiche economiche e di bilancio nazionali per far rispettare i limiti relativi al disavanzo e al debito stabiliti dal trattato di Maastricht\n\nQuesti limiti, per garantire un equilibrio sostenibile di disavanzo e debito pubblico nell\u2019ottica della \u201cmoneta unica\u201d, prevedono un disavanzo pubblico al 3% del PIL e il debito pubblico al 60%. Questo, volendo semplificare la situazione, per impedire agli stati membri situazioni insostenibili di finanza pubblica, non avendo in pratica pi\u00f9 la possibilit\u00e0 di battere moneta a livello paese.\n\nSpieghiamo meglio. Prima, in sostanza, gli stati avevano la possibilit\u00e0 di svalutare, se ritenuto necessario, debito e interessi, \u201cfacendo inflazione\u201d (nota bene: cos\u00ec facendo si svantaggiavano i risparmiatori, ma si garantiva una maggiore \u201clibert\u00e0\u201d sulle manovre fiscali espansive); da Maastricht in poi questo non \u00e8 stato pi\u00f9 possibile, mancando una moneta nazionale e una sovranit\u00e0 monetaria a livello nazionale.\n\nIl problema \u00e8 che nel frattempo sono successe molte cose: ad esempio, l\u2019Europa \u00e8 stata investita da una crisi economica con pochi precedenti nel dopoguerra. Fare inflazione, anche a fini competitivi, non \u00e8 stato pi\u00f9 possibile, e gli stati europei hanno dovuto fare molta spesa, disavanzo e debito per cercare di rispondere alla situazione, in modo pi\u00f9 o meno efficace.\n\nOra che abbiamo spiegato velocemente perch\u00e9 il deficit \u00e8 importante e perch\u00e9 Renzi ne parla, veniamo al punto: \u00e8 vero che la Francia ha tale parametro* al 3 per cento, la Spagna sopra il 5 per cento e l\u2019Italia \u201cpoco sopra al 2 per cento\u201d? Renzi si riferisce presumibilmente ai dati 2015 Eurostat (sono disponibili anche dati trimestrali, ma difficilmente si fa riferimento a questi, perch\u00e9 fortemente stagionali), ma come si vede dal grafico la citazione \u00e8 imprecisa: La Francia \u00e8 si al 3,5%, La Spagna \u00e8 sopra il 5%, ma l\u2019Italia non si pu\u00f2 definire \u201cpoco sopra il 2%\u201d, poich\u00e9 il nostro deficit ammonta per il 2015 al 2,6%, un numero pi\u00f9 vicino al 3 per cento che all\u2019unit\u00e0 inferiore. Per un numero \u201cvicino\u201d al 2 per cento si dovr\u00e0 aspettare probabilmente il 2017, ma sono pur sempre stime.\n\ndeficit (o disavanzo) \u00e8 l\u2019incremento, espresso in termini percentuali sul Prodotto Interno Lordo, del debito pubblico da un anno all\u2019altro, il cosiddetto \u201cindebitamento netto\u201d. Si pu\u00f2 esprimere anche come il saldo tra le entrate e uscite dell\u2019amministrazione pubblica di un paese, interessi sul debito inclusi. \u00c8 interessante notare che le voci di spesa incluse sono spesso oggetto di forte scontro politico, come si vede ad esempio nella recente discussione sulle spese sostenute dall\u2019Italia per la gestione dei migranti o la ricostruzione legata ai sismi del Centro Italia", "lang": "it"}