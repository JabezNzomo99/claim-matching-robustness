{"title": "Ha davvero cambiato pi\u00f9 assessori Raggi che allenatori Zamparini, come dice Renzi?", "subtitle": "Abbiamo verificato la battuta del segretario Pd che alla Festa dell'Unit\u00e0 di Roma \u00e8 tornato ad attaccare la sindaca M5S", "author": "www.agi.it", "date": null, "vclaim_id": "vclaim-id-2443", "url": "https://www.agi.it/fact-checking/raggi_assessori_renzi_zamparini-2157609/news/2017-09-16/", "vclaim": "Dal palco della Festa dell\u2019Unit\u00e0 di Roma, lo scorso 15 settembre, il segretario del Pd Matteo Renzi ha commentato le prestazioni della giunta Raggi e ha affermato: \u201cSono cambiati pi\u00f9 assessori al bilancio che allenatori del Palermo ai tempi d\u2019oro di Zamparini\u201d.\n\nRenzi sbaglia, ma non di molto. Il Palermo di Zamparini ha cambiato in una sola stagione (2015/2016) ben sei diversi allenatori, di cui tre \u201cad interim\u201d. L\u2019anno successivo \u2013 quando, a fine febbraio, Zamparini ha lasciato la presidenza del club - ne sono cambiati cinque. Il Comune di Roma sotto l\u2019amministrazione Raggi (2016/2017) ha cambiato quattro assessori al bilancio, di cui uno \u2013 nominato \u2013 non si \u00e8 mai insediato.\n\nDifficile dire quali siano stati gli \u201canni d\u2019oro\u201d di Zamparini al Palermo, ma anche solo negli ultimi campionati il proprietario della societ\u00e0 siciliana \u00e8 stato assai attivo. Nella stagione 2015/2016, ad esempio, l\u2019Unione Sportiva Citt\u00e0 di Palermo ha iniziato con Giuseppe Iachini seduto in panchina ad allenare la squadra.\n\nLa stagione successiva (2016/2017) ha visto cinque allenatori avvicendarsi alla guida del Palermo: Ballardini, fino al 6 settembre 2016, Roberto De Zerbi, fino al 30 novembre 2016, Eugenio Corini, fino al 24 gennaio 2017, Diego Luis Lopez, fino all\u201911 aprile 2017 e infine Diego Bortoluzzi (subentrato quando Zamparini gi\u00e0 non era pi\u00f9 presidente).\n\nVirginia Raggi ha cambiato quattro assessori \u2013 tre, se consideriamo che De Dominicis non era ancora insediato \u2013 mentre Zamparini ha cambiato sei tecnici nella stagione 2015/2016 (tre, se non consideriamo quelli \u201cad interim\u201d) e quattro nella stagione 2016/2017 (il quinto, Bortoluzzi, \u00e8 stato cambiato dopo l\u2019addio dell\u2019ex presidente).", "lang": "it"}