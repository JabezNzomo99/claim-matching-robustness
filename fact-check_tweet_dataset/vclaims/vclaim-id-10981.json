{"title": "\u00c8 vero che Alitalia perde quanto guadagna Ferrovie dello Stato?", "subtitle": "Lo sostiene il deputato del Pd, Michele Anzaldi. Si parla di mezzo miliardo all'anno. Abbiamo verificato", "author": "www.agi.it", "date": "2018-10-24T07:00+0200", "vclaim_id": "vclaim-id-10981", "url": "https://www.agi.it/fact-checking/alitalia_fs_perdite_anzaldi_mazzoncini-4522531/news/2018-10-24/", "vclaim": "Michele Anzaldi, deputato del Pd, ha scritto il 22 ottobre sul proprio blog sull\u2019Huffington Post: \u201cAlitalia negli ultimi anni ha fatto registrare una perdita di quasi mezzo miliardo all\u2019anno, pi\u00f9 o meno la stessa cifra che le Ferrovie, grazie alla buona gestione del manager Mazzoncini cacciato in maniera illegittima e senza giustificazioni da Toninelli, hanno fatto di utile nell\u2019ultimo Bilancio\u201d.\n\nCome si vede, il \u201crisultato netto esercizio\u201d di Alitalia \u00e8 negativo per 199,1 milioni di euro nel 2015 (questo documento del Parlamento conferma la cifra e ci d\u00e0 anche quella relativa all\u2019anno precedente: 580 milioni di perdite), 492 milioni nel 2016 e 616 milioni nel 2017. Tralasciamo l\u2019anno in corso, in quanto al momento si possono solamente fare delle previsioni sul risultato finale (Arrigo in ogni caso stima come probabile una perdita di 442 milioni di euro).\n\nSiamo sempre intorno al \u201cmezzo miliardo\u201d di euro, ma bisogna comunque notare che la distanza tra l\u2019utile di Ferrovie e le perdite medie di Alitalia \u00e8 superiore agli 80 milioni di euro.\n\nIl 2017 era per\u00f2 stato considerato comunque \u201cil miglior anno di sempre\u201d da Mazzoncini: i 772 milioni del 2016 erano infatti un risultato \u201cviziato\u201d. Come spiega Fs in un comunicato, il risultato del 2016 \u201cincludeva operazioni straordinarie (\u2026). Il confronto quindi fra risultati 2017 (424 milioni di euro) e 2016 (385 milioni di euro), avendo escluso da entrambi le operazioni non ricorrenti, evidenzia una crescita del 10%, proponendo l\u2019utile netto normalizzato 2017 come il migliore dell\u2019ultimo triennio\u201d.\n\nAnzaldi si scaglia anche contro la decisione dell\u2019attuale governo di non mantenere al suo posto Mazzoncini. Il 25 luglio 2018 il ministro dei Trasporti Danilo Toninelli ha azzerato il Cda di Fs. Toninelli aveva giustificato la scelta con la necessit\u00e0 di spostare la barra \u201csui treni regionali e sui pendolari in termini di sicurezza e qualit\u00e0 dei loro spostamenti\u201d.\n\nCi eravamo occupati della questione a suo tempo, e avevamo verificato come la decisione del governo fosse permessa in base alle norme sullo spoils system, anche se priva di precedenti. Dunque, sul punto, Anzaldi sbaglia a descrivere la scelta come \u00abillegittima\u00bb.\n\nAnzaldi ha sostanzialmente ragione quando sostiene che le perdite medie annue di Alitalia ammontino a circa mezzo miliardo (470 milioni), pi\u00f9 o meno quanto ha fatto di utile Fs nel 2017 (552 milioni). Ma non \u00e8 vero che la decisione di Toninelli di far decadere Mazzoncini sia stata illegittima. Come abbiamo visto all\u2019epoca, il nuovo governo aveva la facolt\u00e0 di rimuovere il Cda di Fs nominato dal precedente esecutivo.", "lang": "it"}