{"title": "Salvini esagera un po\u2019 sul Pil di Lombardia e Veneto", "subtitle": "", "author": "pagellapolitica.it", "date": null, "vclaim_id": "vclaim-id-39158", "url": "https://pagellapolitica.it/dichiarazioni/8545/salvini-esagera-un-po-sul-pil-di-lombardia-e-veneto", "vclaim": "Il 7 marzo, in un\u2019intervista all\u2019agenzia stampa Vista, il leader della Lega Matteo Salvini ha detto che \u00abLombardia e Veneto sono il 40 per cento del Pil\u00bb italiano.\n\nMa la percentuale del \u00ab40 per cento\u00bb \u00e8 corretta? Abbiamo verificato e Salvini esagera un po\u2019.\n\nQual era stato il peso di Lombardia e Veneto su questa cifra? Nel 2018 il Pil prodotto nella prima regione era stato di poco pi\u00f9 di 390,3 miliardi di euro, nella seconda quasi 163,2 miliardi di euro. Stiamo parlando rispettivamente del 22,1 per cento e del 9,2 per cento sul totale.\n\nSecondo i dati Istat pi\u00f9 aggiornati, nel 2017 in Italia erano attive quasi 4 milioni e 400 mila imprese. Tra queste, il 18,5 per cento era in Lombardia (quasi 814.700) e l\u20198,9 per cento in Veneto (circa 393.600) [1].\n\nNel 2018 (dati Istat regionali pi\u00f9 aggiornati) in Lombardia c\u2019erano 4 milioni e 427 mila occupati su un totale nazionale di 23 milioni e 215 mila (19,1 per cento), mentre in Veneto ce n\u2019erano 2 milioni e 139 mila (9,2 per cento) [2].\n\nSecondo Matteo Salvini, i Pil della Lombardia e del Veneto, messi insieme, valgono \u00abil 40 per cento\u00bb di quello italiano. Abbiamo verificato e l\u2019ex ministro dell\u2019Interno esagera un po\u2019: la percentuale corretta, secondo i dati del 2018, \u00e8 del 31,3 per cento.\n\n\u00c8 vero comunque che per quanto riguarda i numeri delle aziende, degli occupati e dell\u2019export, messe insieme Lombardia e Veneto hanno numeri davvero rilevanti.", "lang": "it"}