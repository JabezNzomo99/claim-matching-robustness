{"title": "Leggi e decreti legge: quanto ha lavorato il Parlamento finora", "subtitle": "", "author": "pagellapolitica.it", "date": null, "vclaim_id": "vclaim-id-30966", "url": "https://pagellapolitica.it/dichiarazioni/8371/leggi-e-decreti-legge-quanto-ha-lavorato-il-parlamento-finora", "vclaim": "\u00ab[Il Parlamento] produce poco perch\u00e9 ha il numero di leggi approvate pi\u00f9 basso delle ultime legislature e conta poco perch\u00e9 delle leggi approvate pi\u00f9 del 30 per cento deriva da decreti legge\u00bb\n\nLa Camera dei Deputati segue gli andamenti della produzione normativa attraverso uno specifico Comitato per la legislazione, un organo composto da dieci deputati nominati dal presidente della Camera \u00abin numero pari fra i membri della maggioranza e delle opposizioni\u00bb. Il Comitato \u00e8 a sua volta supportato dall\u2019Osservatorio sulla legislazione, che si occupa della preparazione di pubblicazioni contenenti statistiche e tendenze nella legislazione.\n\nTra le pubblicazioni dell\u2019Osservatorio ci sono i Rapporti annuali sullo stato della legislazione. L\u2019ultima pubblicazione \u00e8 il Rapporto 2017-2018, che mette a confronto dati relativi al primo anno della corrente legislatura (la XVIII, iniziata dopo le elezioni del 4 marzo 2018), con quelli della XVII e della XVI (rispettivamente, le legislature del 2013/2018 e del 2008/2013).\n\nLa XVIII legislatura nel suo primo anno \u00e8 stata dunque leggermente meno attiva rispetto a quanto fatto in passato. Nella differenza ha un ruolo anche il fatto che il governo Conte \u00e8 stato formato in tempi pi\u00f9 lunghi rispetto a quelli che furono necessari per il governo Letta.\n\nIl governo Conte \u00e8 ufficialmente nato dopo 68 giorni dall\u2019inizio della legislatura e le Commissioni permanenti sono state nominate 88 giorni dall\u2019inizio della legislatura. Per il governo Letta, invece, i tempi sono stati pi\u00f9 brevi: il governo \u00e8 entrato in carica 44 giorni dopo l\u2019inizio della legislatura e le Commissioni permanenti dopo 53 giorni.\n\nLeoluca Orlando ha infatti parlato del \u00abnumero di leggi approvate pi\u00f9 basso delle ultime legislature\u00bb. Se \u00e8 vero nel confronto tra il primo anno dell\u2019attuale legislatura e lo stesso periodo della legislatura XVII, vediamo come sono andate le cose nelle legislature precedenti.\n\nPer la XVI legislatura (dal 29 aprile 2008 al 14 marzo 2013) abbiamo dei dati relativi ai primi 10 mesi di attivit\u00e0. Al 15 marzo 2009, durante l\u2019allora governo Berlusconi IV (insediatosi circa 10 giorni dopo l\u2019inizio della legislatura) erano state approvate 58 leggi. La cifra \u00e8 superiore rispetto a quanto fatto dalla XVIII legislatura in dodici mesi di attivit\u00e0 (34). I numeri successivi forniti dalla Camera sono poi aggiornati al 15 luglio 2009 (oltre 14 mesi di attivit\u00e0): in questo caso le leggi approvate dalla XVI legislatura sono state, in totale, 89.\n\nAndando a ritroso, guardiamo ora alla XV legislatura (dal 28 aprile 2006 al 6 febbraio 2008). Non abbiamo i dati relativi ai soli primi 10 o 12 mesi di attivit\u00e0 ma sappiamo che nei primi 14 mesi della XV legislatura circa \u2013 dall\u2019aprile 2006 a met\u00e0 luglio 2007 \u2013 sono state approvate 42 leggi. Questo dato, se confrontato con i primi 14 mesi della XVIII legislatura, \u00e8 inferiore. A luglio 2019, infatti, sono 64 le leggi approvate dall\u2019attuale Parlamento.\n\nIn sintesi, \u00e8 vero che il governo appena dimessosi ha fatto un uso molto intenso del decreto legge, ma \u00e8 anche vero che il dato \u00e8 in linea con una tendenza generale ad avere una legislazione trainata dall\u2019iniziativa governativa pi\u00f9 che da quella parlamentare.\n\nIl nostro Paese tra il 2009 e il 2017 ha introdotto in totale 726 leggi. Ne hanno introdotte complessivamente di pi\u00f9 la Germania (1.241) e la Francia (825). Seguono invece la Spagna (319) e il Regno Unito (297).\n\nLeoluca Orlando ha dichiarato che l\u2019attuale Parlamento \u00e8 responsabile di aver approvato il numero di leggi \u00abpi\u00f9 basso delle ultime legislature\u00bb e che pi\u00f9 del 30 per cento di queste derivano da decreti legge.\n\nIl sindaco di Palermo ha ragione. Rispetto alle precedenti legislature (XVII, XVI) la XVIII legislatura ha prodotto, nei primi 12/14 mesi di attivit\u00e0, un numero di leggi minori rispetto a quanto fatto in passato. L\u2019unica eccezione \u00e8 la XV legislatura quando in 14,6 mesi sono state approvate 42 leggi contro le 64 approvate, in un arco di tempo simile, dalla XVIII legislatura. \u00c8 poi vero che, per l\u2019attuale legislatura, pi\u00f9 del 30 per cento delle leggi approvate proviene da decreti legge.", "lang": "it"}