{"title": "Co jest przyczyn\u0105 niskich wp\u0142yw\u00f3w z abonament\u00f3w?", "subtitle": "Co jest przyczyn\u0105 niskich wp\u0142yw\u00f3w z abonament\u00f3w? Sprawdzamy co na ten temat powiedzia\u0142a El\u017cbieta Kruk. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11305", "url": "https://demagog.org.pl/wypowiedzi/co-jest-przyczyna-niskich-wplywow-z-abonamentow/", "vclaim": "W 2008 roku Donald Tusk podczas konferencji prasowej wypowiedzia\u0142 si\u0119 na temat abonamentu radiowo-telewizyjnego: \u201cAbonament radiowo-telewizyjny jest archaicznym sposobem finansowania medi\u00f3w publicznych, haraczem \u015bci\u0105ganym z ludzi; dlatego rz\u0105d b\u0119dzie zabiega\u0142 o poparcie prezydenta i opozycji dla jego zniesienia\u201d. Sam system cz\u0119\u015bciowego finansowania medi\u00f3w publicznych z op\u0142at abonamentowych nazwa\u0142 \u201cniesprawiedliwym, a kosztownym\u201d. Z wypowiedzi nie wynika jednak jakoby premier Tusk nawo\u0142ywa\u0142 do niep\u0142acenia abonamentu. Krajowa Rada Radiofonii i Telewizji w swoim sprawozdaniu z dzia\u0142alno\u015bci w 2015 roku przedstawi\u0142a sytuacj\u0119 wp\u0142yw\u00f3w op\u0142at abonamentowych w ostatnich kilkunastu latach. Najwy\u017csza jak dot\u0105d kwota wp\u0142yw\u00f3w abonamentowych przekazana zosta\u0142a mediom publicznym w 2003 roku i wynosi\u0142a 919 mln z\u0142. Jak przedstawiono na wykresie od tego czasu wp\u0142ywy z op\u0142at zauwa\u017calnie si\u0119 zmieni\u0142y. Znacz\u0105cy i sta\u0142y spadek mo\u017cna zauwa\u017cy\u0107 w roku 2008 i nast\u0119pnych latach. Nie potwierdza to jednak korelacji spadku ze s\u0142owami by\u0142ego premiera, bardziej prawdopodobn\u0105 przyczyn\u0105 jest cho\u0107by \u015bwiatowy kryzys finansowy. Jak przedstawiono w raporcie, w 2012 roku \u015brodki przekazywane mediom publicznym wzros\u0142y (g\u0142\u00f3wnie dzi\u0119ki poprawie \u015bci\u0105galno\u015bci zaleg\u0142o\u015bci m.in. w drodze egzekucji administracyjnej). Od roku 2003 do roku 2015 wp\u0142ywy z op\u0142at abonamentowych zmniejszy\u0142y si\u0119, jednak w por\u00f3wnaniu z latami 2008-2011 uleg\u0142y one poprawie. \u0179r\u00f3d\u0142o: Sprawozdanie Krajowej Rady Radiofonii i Telewizji z dzia\u0142alno\u015bci w 2015 roku", "lang": "pl"}