{"title": "La proroga alle concessioni aeroportuali ai Benetton \u00e8 un \u00abregalo\u00bb da un miliardo di euro?", "subtitle": "", "author": "pagellapolitica.it", "date": null, "vclaim_id": "vclaim-id-65556", "url": "https://pagellapolitica.it/dichiarazioni/8694/la-proroga-alle-concessioni-aeroportuali-ai-benetton-e-un-regalo-da-un-miliardo-di-euro", "vclaim": "Il gruppo \u00e8 in mano per il 99,4 per cento ad Atlantia, una societ\u00e0 multinazionale attiva nel settore delle infrastrutture di cui abbiamo spesso parlato in relazione al Ponte Morandi di Genova e alle concessioni autostradali. Il 30 per cento di Atlantia \u2013 la quota pi\u00f9 sostanziosa in mano a un singolo azionista \u2013 \u00e8 controllata da Sintonia, una societ\u00e0 a sua volta controllata da Edizione, la holding di propriet\u00e0 della famiglia Benetton.\n\nLa restante parte di Adr \u00e8 in mano ad enti pubblici territoriali (lo 0,2 per cento alla citt\u00e0 metropolitana di Roma, e lo 0,1 per cento al comune di Fiumicino) e ad altri soci minori (per lo 0,3 per cento).\n\n\u00c8 possibile ripercorre la storia delle concessioni aeroportuali per gli aeroporti di Fiumicino e Ciampino tramite la Convenzione stipulata tra l\u2019Ente nazionale per l\u2019aviazione civile (Enac) e Adr nel 2012.\n\nArriviamo quindi alle operazioni del governo Conte II, nel 2020. Con la conversione in legge del decreto \u201cRilancio\u201d (legge n. 77 del 17 luglio 2020) \u00e8 stato aggiunto un comma (1-bis) all\u2019articolo 202 dove si legge che, \u00abin considerazione del calo del traffico negli aeroporti italiani derivante dall\u2019emergenza epidemiologica da Covid-19\u00bb e \u00abal fine di contenere i conseguenti effetti economici, \u00e8 prorogata di due anni la durata delle concessioni per la gestione e lo sviluppo dell\u2019attivit\u00e0 aeroportuale\u00bb a oggi attive.\n\n\u00c8 quindi corretto dire, come fa Meloni, che con il decreto \u201cRilancio\u201d il governo Conte II ha prorogato le concessioni aeroportuali di due anni. Questa decisione include tutte le concessioni attualmente attive e quindi anche, ma non solo, quella di Atlantia relativa agli aeroporti romani di Fiumicino e Ciampino, che quindi non terminer\u00e0 pi\u00f9 nel 2044 ma nel 2046.\n\n\u00c8 per\u00f2 esagerato dire che questa proroga \u00abnon c\u2019entrava nulla con la pandemia\u00bb, come ha detto Meloni. Almeno secondo le giustificazioni ufficiali fornite nella conversione in legge del decreto \u201cRilancio\u201d, i due anni aggiuntivi permetteranno alle compagnie che gestiscono gli aeroporti di compensare le perdite subite durante i mesi di lockdown e, in generale, nel corso dell\u2019emergenza sanitaria.\n\nGli aeroporti infatti sono stati fortemente colpiti dalla crisi: secondo i dati riportati dal sito di Adr, aggiornati a maggio 2020, da inizio anno il sistema aeroportuale romano ha avuto il 63 per cento di passeggeri in meno rispetto al 2019, e sono stati tagliati il 54 per cento dei viaggi.\n\nLa sigla, che in inglese sta per , viene generalmente tradotta in italiano con l\u2019espressione \u201cmargine operativo lordo\u201d (Mol), un indicatore che si riferisce alla differenza tra i ricavi di un\u2019azienda e i costi generali e operativi (ad esempio le spese per il personale).\n\nAbbiamo quindi controllato i dati del bilancio di Adr \u2013 pubblicati dalla societ\u00e0 stessa con la \u2013 ed effettivamente nel 2018 e 2019 Adr ha avuto un Mol rispettivamente di 577,3 milioni e 593,3 milioni di euro: un totale di circa 1,2 miliardi, che si avvicina alla cifra indicata da Meloni.\n\nQuesti numeri sono confermati anche dai bilanci di Edizione, la holding tramite cui la famiglia Benetton partecipa ad Atlantia e quindi anche ad Adr. Nel 2018 e nel 2019 l\u2019ebitda di Edizione relativo alle attivit\u00e0 aeroportuali italiane \u2013 cio\u00e8 proprio ai due aeroporti di Fiumicino e Ciampino, gli unici due controllati da Adr e dai Benetton \u2013 \u00e8 stato rispettivamente di 580 milioni e 596 milioni, quindi un totale sempre di circa 1,2 miliardi.\n\nIl margine operativo lordo per\u00f2 \u00e8 diverso dall\u2019utile di esercizio, che invece indica i ricavi effettivi al netto di tutte le spese. Nel 2019 infatti l\u2019utile complessivo di Adr \u00e8 stato di 208 milioni, e di 242 nel 2018.\n\nIl 29 luglio intervenendo alla Camera la leader di Fratelli d\u2019Italia Giorgia Meloni ha detto che durante l\u2019emergenza coronavirus il governo ha utilizzato i decreti \u201cRilancio\u201d e \u201cCura Italia\u201d per approvare leggi che hanno poco a che fare con la pandemia. Tra queste, Meloni ha citato la decisione di rinnovare le concessioni aeroportuali di Roma, facendo cos\u00ec un \u00abregalo da oltre un miliardo\u00bb alla famiglia Benetton.\n\nOggi la societ\u00e0 Atlantia, controllata dalla famiglia Benetton, detiene il 99,4 per cento di Aeroporti di Roma (Adr), la societ\u00e0 che controlla gli scali capitolini di Fiumicino e Ciampino. La concessione sarebbe dovuta scadere nel 2044, ma grazie ad una norma inserita nel decreto \u201cRilancio\u201d \u00e8 stata prorogata per altri due anni, fino quindi al 2046.", "lang": "it"}