{"title": "Perch\u00e9 non torna il calcolo di Renzi sul Pil", "subtitle": "Il leader del PD esagera la riduzione del divario tra il Prodotto interno lordo italiano e quello del resto d'Europa", "author": "www.agi.it", "date": "2018-02-22T20:53+0100", "vclaim_id": "vclaim-id-3212", "url": "https://www.agi.it/fact-checking/renzi_pil_europa-3538275/news/2018-02-22/", "vclaim": "Intervistato su Radio Capital, nel corso del programma \u201cCirco Massimo\u201d, lo scorso 21 febbraio Matteo Renzi ha dichiarato (1h 10m 50s): \u201cQuando l\u2019Italia aveva -2% di Pil, gli altri avevano il segno pi\u00f9. Oggi questo differenziale si \u00e8 molto ridotto, c\u2019erano due punti di distanza rispetto agli altri Paesi europei, oggi ci sono appena alcuni decimali\u201d.\n\nDunque anche Paesi di grandi dimensioni, come la Spagna, o caratterizzati da un\u2019economia tradizionalmente forte, come la Finlandia e l\u2019Olanda, avevano il segno meno davanti al Pil nel 2013. L\u2019affermazione di Renzi \u00e8 dunque sbagliata.\n\nQuanto alla \u201cdistanza\u201d dagli altri Paesi europei, nel 2013 la media di crescita del Pil nei 28 Stati dell\u2019Unione era +0,2%. Dunque \u00e8 vero che, rispetto al -1,7% dell\u2019Italia, la distanza fosse allora di quasi due punti.\n\nNel 2017 \u2013 sempre secondo Eurostat \u2013 la media della crescita del Pil nei 28 Stati, considerando dunque anche il Regno Unito, \u00e8 stata del 2,4%. Il Pil italiano quell\u2019anno \u00e8 invece cresciuto dell\u20191,5%. Dunque la distanza \u00e8 di quasi un punto, pi\u00f9 degli \u201calcuni decimali\u201d citati da Renzi.\n\nRenzi sbaglia a sostenere che quando l\u2019Italia era in recessione nel 2013, col Pil a -1,7% (-2% nelle parole del segretario democratico), gli altri Paesi avessero il segno pi\u00f9: molti Stati erano infatti in una situazione simile a quella italiana.", "lang": "it"}