{"title": "Ferrovie siciliane: cento chilometri in tre ore", "subtitle": "", "author": "pagellapolitica.it", "date": null, "vclaim_id": "vclaim-id-12339", "url": "https://pagellapolitica.it/dichiarazioni/8214/ferrovie-siciliane-cento-chilometri-in-tre-ore", "vclaim": "\u00abIo sono di Mazara del Vallo e per fare Palermo-Mazara con il treno ci vogliono tre ore, tre ore e mezza e ci sono 100 chilometri\u00bb (min. 25' 56\")\n\nIl 25 febbraio 2019 il ministro della Giustizia Alfonso Bonafede (M5s) ha partecipato alla trasmissione televisiva in onda sul primo canale Rai. Parlando dei trasporti nazionali, Bonafede ha detto che, per percorrere in treno la distanza che separa Palermo dalla sua citt\u00e0 natale Mazara del Vallo - un centinaio di chilometri - ci vogliono circa \u00abtre ore, tre ore e mezza\u00bb.\n\nVediamo le opzioni ferroviarie. Google Maps ne riporta diverse: i tempi di percorrenza sono, in tutti i casi, superiori alle 3 ore e 20 minuti e prevedono alcuni cambi.\n\nGuardiamo ora ai dati forniti da Trenitalia (al 12 marzo 2019). Nei giorni lavorativi, i collegamenti tra le due localit\u00e0 siciliane sono in totale cinque. Il primo treno per Palermo Centrale parte alle 7:46 e la tratta dura in totale 3 ore e un minuto. Questa \u00e8 l\u2019opzione pi\u00f9 veloce, che prevede un solo cambio a Piraineto. Il treno pi\u00f9 lento \u00e8 invece quello delle 16:50 che arriva alle 20:47 e impiega quasi 4 ore (con due cambi). L'ultimo treno parte invece alle 19:26 e impiega 3 ore e 21 minuti a raggiungere Palermo Centrale, prevedendo un cambio.\n\nIl viaggio in una giornata festiva cambia leggermente. I treni che da Mazara del Vallo portano a Palermo sono in totale quattro e solo il primo, quello che parte alle 6:53, impiega - pur prevedendo un cambio - meno di tre ore a percorrere la tratta (2 ore e 54 minuti).\n\nSe si confrontano i tempi di percorrenza in treno con quelli in auto, la seconda opzione fa potenzialmente risparmiare met\u00e0 del tempo. Partendo da Mazara del Vallo e percorrendo l\u2019autostrada A29, con un tragitto di circa 130 chilometri, si raggiunge Palermo in circa 1 ora e 50 minuti. Per la guida Michelin, 1 ora e 40 minuti.\n\nCome \u00e8 possibile che i tempi di percorrenza siano cos\u00ec lunghi? La geografia non aiuta, vista la presenza dei monti di Palermo nei pressi della citt\u00e0. La linea ferroviaria \u00e8 quindi \u201ccostretta\u201d a passare a lato della catena montuosa toccando la localit\u00e0 di Castellammare del Golfo che si affaccia sul mare. Da qui fino alla stazione di Palermo Centrale, la linea ferroviaria tocca tutte le citt\u00e0 tirreniche.\n\nCome \u00e8 infatti stato evidenziato nel 2017 da , lo studio che annualmente realizza Legambiente sul servizio ferroviario italiano, la mobilit\u00e0 ferroviaria siciliana \u00e8 carente e antiquata. La tratta Agrigento-Palermo viene indicata come la peggiore in termini di ritardi e disservizi. Per avere un metro di paragone basta pensare le corse quotidiane dei treni regionali siciliani sono 429 contro le 2.300 lombarde. Pur tenendo in considerazione che la Lombardia ha circa il doppio degli abitanti della Sicilia, c'\u00e8 una differenza di circa 5,3 volte.\n\nAltro problema della regione \u00e8 l\u2019et\u00e0 dei suoi treni. Il parco rotabile pi\u00f9 vecchio d\u2019Italia si trova, infatti, in Sicilia. sottolinea come \u00abquasi il 59 per cento dei 173 treni della flotta regionale hanno piu\u0300 di 15 anni. Sono numerosi gli esempi in questa regione di convogli troppo vecchi e per Trenitalia i dati parlano chiaro: su un totale di 28 locomotive (tra diesel ed elettriche) sono 11 quelle con piu\u0300 di 15 anni di vita, 43 complessi diesel (su 67) e tutte le 77 carrozze in dotazione a questa regione\u00bb.\n\nAlfonso Bonafede (M5s) ha dichiarato che tra Mazara del Vallo e Palermo c'\u00e8 una distanza di cento chilometri e che il tempo di percorrenza di questa tratta in treno \u00e8 pari a circa tre ore/tre ore e mezza. Il ministro della Giustizia ha ragione. La distanza tra le due localit\u00e0 \u00e8 di circa 85 chilometri in linea d\u2019aria e 130 via strada. Spostandosi in treno, il tempo di percorrenza varia tra le 2 ore e 54 minuti (treno della domenica mattina) alle 3 ore e 57 minuti (l\u2019opzione pi\u00f9 lunga, con due cambi). \u201cVero\u201d per il ministro della Giustizia.", "lang": "it"}