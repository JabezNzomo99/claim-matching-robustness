{"title": "La spesa per beni e servizi aumenta, ma Renzi non la dice tutta", "subtitle": "", "author": "pagellapolitica.it", "date": null, "vclaim_id": "vclaim-id-33628", "url": "https://pagellapolitica.it/dichiarazioni/8442/la-spesa-per-beni-e-servizi-aumenta-ma-renzi-non-la-dice-tutta", "vclaim": "\u00abNel triennio del nostro governo, lo stanziamento per beni e servizi si \u00e8 attestato tra i 134 e 136 miliardi di euro. Nei tre anni successivi la voce di spesa per beni e servizi schizza rispettivamente a 140, 146, 150 miliardi di euro\u00bb\n\nNelle ultime settimane, in due interviste pubblicate su (8 novembre) e (2 novembre), il leader di Italia Viva Matteo Renzi ha ripetuto che la spesa per beni e servizi del nostro Paese \u00e8 aumentata molto rispetto a quando c\u2019era lui a capo del governo: di circa 14 miliardi di euro.\n\nGi\u00e0 a inizio ottobre, in una lettera al , Renzi aveva scritto che \u00abnel triennio del nostro governo, lo stanziamento per beni e servizi si \u00e8 attestato tra i 134 e 136 miliardi di euro. Nei tre anni successivi la voce di spesa per beni e servizi schizza rispettivamente a 140, 146, 150 miliardi di euro\u00bb.\n\nUn concetto identico \u00e8 stato espresso pi\u00f9 volte negli ultimi giorni anche dall\u2019ex consigliere economico di Palazzo Chigi Luigi Marattin \u2013 oggi deputato di Italia Viva \u2013 in tre interviste al (19 ottobre, 4 novembre e 10 novembre) e una a (2 novembre).\n\nCome spiega la , all\u2019interno della spesa pubblica \u00abla distinzione pi\u00f9 significativa \u00e8 quella tra spesa per beni e servizi e spesa per trasferimenti\u00bb. Questi ultimi fanno riferimento ai sussidi per le famiglie e le imprese, mentre la prima tipologia di spesa \u00abcrea valore aggiunto, finanziando il processo produttivo dei servizi pubblici\u00bb.\n\nIn questo caso, tra le varie voci di spesa, rientrano i consumi intermedi citati prima, che Istat definisce come \u00abil valore dei beni e dei servizi consumati quali input in un processo di produzione, escluso il capitale fisso il cui consumo \u00e8 registrato come ammortamento. I beni e i servizi possono essere trasformati oppure esauriti nel processo produttivo\u00bb.\n\nPi\u00f9 semplicemente, i consumi intermedi della Pa fanno riferimento a diverse tipologie di spesa \u2013 ripartite tra l\u2019Amministrazione centrale e quella locale \u2013 tra cui rientrano, per esempio, le spese energetiche e di manutenzione ordinaria, servizi di ricerca e sviluppo e gli acquisti di farmaci. Sono dunque definiti \u201cintermedi\u201d perch\u00e9 precedono lo svolgimento di un servizio.\n\nVediamo ora se i miliardi di euro citati dall\u2019ex presidente del Consiglio sono corretti. Secondo Renzi, con il suo governo la spesa per beni e servizi si aggirava tra i 134 e i 136 miliardi di euro, mentre oggi avrebbe raggiunto i 150 miliardi di euro.\n\nLa fonte dell\u2019ultimo dato \u00e8 la Nota di aggiornamento al Documento di economia e finanza per il 2019 (Nadef), pubblicato dal Ministero dell\u2019Economia e delle Finanze il 30 settembre scorso.\n\nIn sostanza, l\u2019Istat ha annunciato di aver aggiornato alcuni metodologie di calcolo, introducendo alcune innovazioni e miglioramenti per le fonti dei dati e modificando la classificazione di alcune voci di entrata e di uscita. Di conseguenza questa riclassificazione \u2013 che aggiorna le stime fatte dall\u2019Istat ad aprile 2019 \u2013 modifica i dati di Renzi relativi al suo governo.\n\nSe \u00e8 vero che per il 2018 l\u2019Istat ha confermato una spesa per consumi intermedi di circa 146,7 miliardi di euro (dato contenuto anche nella Nadef 2019), per il 2016 la stima \u00e8 stata rialzata, salendo a oltre 140,6 miliardi di euro: circa 5,4 miliardi di euro in pi\u00f9 rispetto a quanto detto da Renzi.\n\nNegli altri due anni di governo Renzi, secondo la recente revisione Istat (qui sono consultabili le serie storiche) la spesa per consumi intermedi era stata di 136,1 miliardi di euro nel 2014 e 136,7 miliardi di euro nel 2015. Un paio di miliardi in meno rispetto alla cifra pi\u00f9 bassa (\u00ab134 miliardi\u00bb) citata da Renzi.\n\nNel 2018, la spesa per consumi intermedi ha rappresentato l\u20198,3 per cento del Pil. Secondo le previsioni, nel 2019 e 2020 questa percentuale scender\u00e0 all\u20198,2 per cento; nel 2021 all\u20198,1 per cento e nel 2022 all\u20198 per cento.\n\nIl leader di Italia Viva Matteo Renzi ha ripetuto diverse volte, nelle ultime settimane, che la spesa per beni e servizi (o meglio, la spesa per i cosiddetti \u201cconsumi intermedi\u201d) \u00e8 aumentata di circa 15 miliardi di euro rispetto a quando c\u2019era lui al governo: da 134-136 miliardi di euro a 150 miliardi di euro.\n\n\u00c8 vero comunque che dal 2016 la spesa per consumi intermedi \u00e8 aumentata, fino ad arrivare alla previsione per il 2020 di 150,2 miliardi. Il suo rapporto con il Pil per\u00f2 si stima essere in fase di decrescita: era dell\u20198,3 per cento nel 2018, e dovrebbe scendere all\u20198,2 per cento nel 2019 e nel 2020. In conclusione, Renzi merita un \u201cN\u00ec\u201d.\n\n[1] Il valore della spesa per consumi intermedi per gli anni 2014, 2015 e 2016 \u00e8 contenuta nelle Tavole 18-19 e si ottiene sommando le due voci \u201cConsumi intermedi\u201d e \u201cPrestazioni sociali in natura acquistate direttamente sul mercato\u201d.", "lang": "it"}