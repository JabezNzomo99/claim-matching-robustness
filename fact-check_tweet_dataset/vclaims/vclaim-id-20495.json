{"title": "Homofile skiller seg langt oftere enn heterofile", "subtitle": "St\u00f8rst skilsmisserisiko er det n\u00e5r to kvinner gifter seg.", "author": "www.faktisk.no", "date": null, "vclaim_id": "vclaim-id-20495", "url": "https://www.faktisk.no/faktasjekker/6Z/homofile-skiller-seg-langt-oftere-enn-heterofile", "vclaim": "M\u00f8re og Romsdal KrF hadde til partiets landsm\u00f8te fremmet forslag om \u00e5 reversere ekteskapsloven som kom i 2009. Da ble det mulig for likekj\u00f8nnede par \u00e5 inng\u00e5 ekteskap.\n\nI et intervju med VG om saken begrunnet KrFs f\u00f8rstekandidat i M\u00f8re og Romsdal, Steinar Reiten, blant annet forslaget med at det er f\u00e6rre skilsmisser mellom heterofile par enn det er mellom homofile.\n\nN\u00e5r Faktisk.no ber Reiten om \u00e5 dokumentere p\u00e5standen, sender han en lenke til rapporten Divorce in Norwegian same-sex marriages 1993\u20132011, som Statistisk sentralbyr\u00e5 (SSB) publiserte i desember 2012.\n\nDenne rapporten er ikke omtalt i VG-saken, men avisens journalister skrev at:\n\nReiten mener dette gir et misvisende bilde siden det bare er tall for samlivsbrudd det siste \u00e5ret. I en e-post til Faktisk.no skriver han:\n\nRapporten SSB publiserte i 2012 omhandler bare tall til og med 2011. If\u00f8lge en av forfatterne, seniorforsker Kenneth Aarskaug Wiik, finnes det ikke nyere data p\u00e5 dette i Norge. Vi m\u00e5 derfor legge denne rapporten til grunn n\u00e5r vi skal vurdere p\u00e5standen til Reiten. Hovedfunnene kan oppsummeres slik:\n\u2022 Det er h\u00f8y skilsmisserisiko blant homofile par. Disse parene har betydelig h\u00f8yere risiko for skilsmisse enn heterofile par.\n\u2022 At stadig flere homofile par har barn sammen, har ikke redusert risikoen for skilsmisse.\n\nWiik opplyser til Faktisk.no at de fant at de likekj\u00f8nnede parene som hadde formalisert samlivet (i all hovedsak som registrerte partnerskap) hadde st\u00f8rre risiko for \u00e5 bli skilt enn enn heterofile par. Dette gjaldt ogs\u00e5 n\u00e5r man kontrollerte for varighet av samlivet, utdanning, alder, om parene hadde felles barn og en rekke andre forhold som henger sammen med samlivsbrudd. I en e-post til Faktisk.no skriver Wiik:\n\nAv dem som inngikk partnerskap i 1993, var 45 prosent av kvinneparene og 40 prosent av mannsparene skilt i 2011. Til sammenlikning hadde 31 prosent av de heterofile parene som giftet seg i 1993 tatt ut skilsmisse p\u00e5 samme tidspunkt.\n\nForskerne konkluderte med at par best\u00e5ende av to menn hadde 38 prosent st\u00f8rre risiko for \u00e5 bli skilt enn par av forskjellig kj\u00f8nn. Kvinneparene hadde mer enn dobbelt s\u00e5 stor risiko for skilsmisse sammenlignet med heterofile par.", "lang": "no"}