{"title": "Jak g\u0142osowa\u0142 Robert Biedro\u0144 w sprawie podwy\u017cszenia wieku emerytalnego?", "subtitle": "Jak g\u0142osowa\u0142 Robert Biedro\u0144 w sprawie podwy\u017cszenia wieku emerytalnego? Zapoznaj si\u0119 z nasz\u0105 najnowsz\u0105 analiz\u0105, w kt\u00f3rej odpowiadamy na to pytanie.", "author": "demagog.org.pl", "date": null, "vclaim_id": "vclaim-id-42916", "url": "https://demagog.org.pl/wypowiedzi/jak-glosowal-robert-biedron-w-sprawie-podwyzszenia-wieku-emerytalnego/", "vclaim": "Wypowied\u017a Roberta Biedronia oceniamy jako prawdziw\u0105, poniewa\u017c zgodnie z drukiem sejmowym z g\u0142osowania nad ustaw\u0105 podwy\u017cszaj\u0105 wiek emerytalny w 2012 roku Robert Biedro\u0144 g\u0142osowa\u0142 przeciw temu rozwi\u0105zaniu.\n\nAkt, o kt\u00f3rym m\u00f3wi eurodeputowany Robert Biedro\u0144, to ustawa z 11 maja 2012 roku. By\u0142 to projekt rz\u0105du PO-PSL podnosz\u0105cy wiek emerytalny kobiet z 60 lat do 67 oraz m\u0119\u017cczyzn z 65 lat do 67 lat. Mia\u0142o to nast\u0119powa\u0107 od 1 stycznia 2013 roku o 1 miesi\u0105c co cztery miesi\u0105ce. Nowe regulacje obj\u0119\u0142y kobiety urodzone po 31 grudnia 1952 roku oraz m\u0119\u017cczyzn urodzonych po 31 grudnia 1947 roku. Poziom wieku emerytalnego w wysoko\u015bci 67 lat mia\u0142 zosta\u0107 osi\u0105gni\u0119ty dla m\u0119\u017cczyzn w 2020 roku, a dla kobiet w 2040 roku.\n\nW g\u0142osowaniu nad t\u0105 ustaw\u0105 wzi\u0119\u0142o udzia\u0142 455 pos\u0142\u00f3w. 268 by\u0142o za, 185 przeciw, 2 wstrzyma\u0142o si\u0119 od g\u0142osu. Robert Biedro\u0144, zasiadaj\u0105cy w\u00f3wczas w klubie Tw\u00f3j Ruch, g\u0142osowa\u0142 przeciw. 1 czerwca prezydent Bronis\u0142aw Komorowski podpisa\u0142 dokument.\n\nUstaw\u0119 przywracaj\u0105ca poprzedni wiek emerytalny, czyli 60 lat dla kobiet i 65 dla m\u0119\u017cczyzn, Sejm og\u0142osi\u0142 16 listopada 2016 roku. Wesz\u0142a ona w \u017cycie 1 pa\u017adziernika 2017 roku.", "lang": "pl"}