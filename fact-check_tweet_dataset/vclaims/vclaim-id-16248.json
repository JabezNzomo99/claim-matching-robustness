{"title": "W jakim wieku rolnicy mog\u0105 przej\u015b\u0107 na emerytur\u0119?", "subtitle": "W jakim wieku rolnicy mog\u0105 przej\u015b\u0107 na emerytur\u0119? Sprawdzamy co na ten temat powiedzia\u0142 Pawe\u0142 Szefernaker. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16248", "url": "https://demagog.org.pl/wypowiedzi/w-jakim-wieku-rolnicy-moga-przejsc-na-emeryture/", "vclaim": "W jakim wieku rolnicy mog\u0105 przej\u015b\u0107 na emerytur\u0119?\n\nWg Ustawy o zmianie ustawy o emeryturach i rentach z Funduszu Ubezpiecze\u0144 Spo\u0142ecznych oraz niekt\u00f3rych innych ustaw z dnia 11 maja 2012 roku rolnicy urodzeni po 30 wrze\u015bnia 1953 roku (kobiety po dniu 30 wrze\u015bnia 1973 roku) b\u0119d\u0105 przechodzi\u0107 na emerytur\u0119 w wieku 67 lat (Art. 3 Ustawy).\n\nDo 31 grudnia 2017 roku rolnicy mog\u0105 ubiega\u0107 si\u0119 o wcze\u015bniejsz\u0105 emerytur\u0119, je\u015bli spe\u0142ni\u0105 jednocze\u015bnie nast\u0119puj\u0105ce warunki: \n\n \u2013 osi\u0105gn\u0105\u0142 wiek 55 lat (dla kobiet) i 60 lat (dla m\u0119\u017cczyzn) \n\n \u2013 legitymuje si\u0119 okresem podlegania ubezpieczeniu emerytalno-rentowemu przez co najmniej 30 lat (120 kwarta\u0142\u00f3w) \n\n \u2013 zaprzesta\u0142 prowadzenia dzia\u0142alno\u015bci rolniczej.\n\nS\u0105 to warunki wynikaj\u0105ce z Ustawy o ubezpieczeniu spo\u0142ecznym rolnik\u00f3w z dnia 20 grudnia 1990 roku (art. 19 ust. 2).\n\nTak\u0105 informacj\u0119 mo\u017cemy znale\u017a\u0107 r\u00f3wnie\u017c w Ustawie (art 3 ust. 3c), a tak\u017ce w oficjalnej ulotce informacyjnej KRUS.\n\nWed\u0142ug powy\u017cszych informacji z dniem 1 stycznia 2018 roku rolnicy pod rz\u0105dami ustawy przyj\u0119tej w 2012 r. Mieli przechodzi\u0107 na emerytury w taki sam spos\u00f3b jak reszta, a wi\u0119c ostatecznie w wieku 67 lat.", "lang": "pl"}