{"title": "Nei, det er ikke f\u00f8rste gang politiet har g\u00e5tt inn og hentet ut en familie som har sittet i kirkeasyl", "subtitle": "Politiaksjonen mot den afghanske familien som har oppholdt seg hos en menighet i Fitjar, har utl\u00f8st heftig debatt.", "author": "www.faktisk.no", "date": null, "vclaim_id": "vclaim-id-3162", "url": "https://www.faktisk.no/faktasjekker/bPN/nei-det-er-ikke-forste-gang-politiet-har-gatt-inn-og-hentet-ut-en-familie-som-har-sittet-i-kirkeasy", "vclaim": "Fredag 23. februar tok politiet seg inn i en bygning tilh\u00f8rende i Fitjar. Der hentet de ut en afghansk familie som hadde s\u00f8kt tilflukt hos menigheten.\n\nFamilien har oppholdt seg hos menigheten siden desember 2017. 24. november i fjor avsa Oslo tingrett dom i en sak hvor den afghanske familien ville overpr\u00f8ve UNEs vedtak om avslag p\u00e5 asyl og opphold p\u00e5 humanit\u00e6rt grunnlag. Tingretten konkluderte med at UNEs vedtak var gyldig. Familien fikk ikke medhold. Dommen er anket og dermed ikke rettskraftig.\n\nPolitiaksjonen mot familien, som menigheten mener at har sittet i kirkeasyl, har utl\u00f8st heftig debatt. Flere har uttalt at politiet n\u00e5 har lagt seg p\u00e5 en ny linje ved \u00e5 g\u00e5 inn i et religi\u00f8st bygg og hente ut en familie som sitter i kirkeasyl.\n\nSaken har f\u00e5tt stor oppmerksomhet og Antirasistisk senter skrev etter kort tid etter politiaksjonen, denne Twitter-meldingen:\n\nKommentator Martine Aurdal i Dagbladet tok ogs\u00e5 til Twitter. Der skrev hun:\n\nAvisa har ogs\u00e5 skrevet om politiaksjonen, og omtalen rundt:\n\nFaktisk.no tar kontakt med Rune Berglund Steen, leder for Antirasistisk senter, for \u00e5 sp\u00f8rre hva som ligger til grunn for p\u00e5standen om at politiet for f\u00f8rste gang i norsk historie fysisk har hentet ut personer som har sittet i kirkeasyl. Han svarer:\n\nFor \u00e5 kunne vurdere riktigheten av p\u00e5standen til Antirasistisk senter, m\u00e5 vi se n\u00e6rmere p\u00e5 f\u00f8lgende sp\u00f8rsm\u00e5l:\n\u2022 Kan menighetshuset der den afghanske familien i Fitjar oppholdt seg, karakteriseres som kirkeasyl?\n\u2022 Har politiet tidligere hentet ut personer som har sittet i kirkeasyl?\n\u2022 Hva har skjedd i disse sakene?\n\nHovedsp\u00f8rsm\u00e5let i denne faktasjekken vil v\u00e6re hvorvidt norsk politi tidligere har g\u00e5tt inn og fysisk hentet ut noen som har sittet i kirkeasyl. F\u00f8r vi g\u00e5r inn i dette, skal vi se n\u00e6rmere p\u00e5 hva kirkeasyl egentlig er.\n\nAdvokat og fagansvarlig for utlendingsrett i , Vegard B\u00f8 Bahus, beskriver kirkeasyl slik:\n\nBahus skriver at asylbegrepet ble beskrevet allerede i det gamle testamentet - - lov om tilfluktsbyer for drapsmenn. Da Norge ble kristnet oppstod det en praksis om at forfulgte og fredl\u00f8se kunne s\u00f8ke tilflukt i i kortere perioder. Videre skriver han:\n\nI en , publisert i 2016, omtales Justisdepartementets instruks av 1993, der landets politimestre ble bedt om \u00e5 \u00abrespektere kirkefreden\u00bb. Det var Grete Faremo (Ap) som var statsr\u00e5d p\u00e5 dette tidspunktet. I retningslinjene fra 1993 st\u00e5r det:\n\nDet samme ble gjentatt i 1999. Da presiserte Justisdepartementet at \u00abkirkens rom\u00bb er avgrenset og ikke gjelder leiligheter eller aktivitetsrom utenfor kirken. I retningslinjene av 1999 st\u00e5r det blant annet:\n\nI retningslinjene st\u00e5r det ogs\u00e5 beskrevet hva som kan gj\u00f8res dersom det foreligger en anmeldelse fra kirken eller anmodning om politiets bistand til \u00e5 hente ut personer:\n\nVed tilfeller der personer har f\u00e5tt i kirkeasyl for \u00e5 unndra seg soning av dom eller der personer er under etterforskning, er det opptil p\u00e5talemyndigheten \u00e5 vurdere hvorvidt personen skal hentes ut av kirkeasyl, if\u00f8lge retningslinjene.\n\nFaktisk.no har sett p\u00e5 tidligere omtalte aksjoner mot personer som har oppholdt seg i rom tilknyttet religi\u00f8se bygg.\n\nI februar 1998 hentet politiet ut en irakisk asyls\u00f8ker fra Nidarosdomen i Trondheim. \u00abDet skal v\u00e6re f\u00f8rste gang dette har skjedd i en norsk kirke\u00bb, skrev NTB. Domprosten uttalte at Nidarosdomen ikke var et sted for kirkeasyl og at mannen var psykisk ute av balanse. Dagen etter uthentingen ble mannen uttransportert til Tyskland, hvor han hadde midlertidig oppholdstillatelse.\n\nI september 1998 ble \u00abKnut\u00bb hentet ut av et bedehus utenfor Bergen . Sammen med mormoren hadde han s\u00f8kt tilflukt i bedehuset. Bakgrunnen var at \u00abKnut\u00bb skulle tilbakef\u00f8res til moren, etter \u00e5 ha bodd hos mormor og onkel siden han var tre m\u00e5neder gammel. If\u00f8lge Dagbladet anmeldte moren sin egen mor og bror for kidnapping. Det var politiet som hentet gutten ut av bedehuset.\n\nI januar 1999 gikk for \u00e5 hente ut en russisk familie p\u00e5 fire som nektet \u00e5 forlate kirken etter en gudstjeneste. Familien hadde s\u00f8kt asyl i Norge flere ganger, men f\u00e5tt avslag. Menigheten skal ha bedt om bistand fra politiet for \u00e5 f\u00e5 familien ut av kirken.\n\nI mars 1999, like etter at det hadde kommet nye retningslinjer fra Justisdepartementet, gikk politiet til . Der hentet de ut en serbisk familie som hadde sittet i kirkeasyl i ni m\u00e5neder, for \u00e5 sende dem tilbake til \u00d8st-Slavonia i Kroatia. Holmen menighet hadde i lengre tid \u00f8nsket at familien skulle flytte og politiet hentet dem ut etter \u00e5 ha f\u00e5tt klarsignal fra Justisdepartementet, if\u00f8lge VG.\n\nI 2001 ble et av Teie kirke i Vestfold etter tre m\u00e5neder i det som ble omtalt som kirkeasyl. Menigheten hadde lenge v\u00e6rt i dialog med paret om \u00e5 forlate kirken, og det var meninghetsr\u00e5det som fattet avgj\u00f8relsen. Politiet fraktet ekteparet til transittmottaket p\u00e5 Trandum.\n\nI mai 2010 ble en afghansk mann hentet ut av politiet for \u00e5 sone en dom for promillekj\u00f8ring, etter \u00e5 ha sittet i kirkeasyl i Fjellhamar kirke i L\u00f8renskog siden august 2009. Mannen satt i kirkeasyl sammen med broren. Begge skulle returneres til Afghanistan, og planen var at mannen skulle p\u00e5gripes av politiet etter \u00e5 ha sonet ferdig, if\u00f8lge V\u00e5rt Land. B\u00e5de leder i L\u00f8renskog menighetsr\u00e5d sognepresten og kirkeverge gikk hardt ut mot politiets p\u00e5gripelse. I desember 2010 ble det klart at br\u00f8drene fikk opphold i Norge, etter at UNE valgte \u00e5 omgj\u00f8re tidligere vedtak.\n\nI slutten av august 2010 gikk politiet inn i Birgittaklosteret i Trondheim og som hadde s\u00f8kt tilflukt sammen med familien sin. Familien var i dette tilfellet p\u00e5 flukt fra barnevernet og ikke fra utlendingsmyndighetene. Det var besluttet omsorgsovertakelse av de to barna, og familien pr\u00f8vde \u00e5 motsette seg dette ved \u00e5 s\u00f8ke tilflukt i klosteret. If\u00f8lge NRK sa at de ikke betraktet \u00abtilholdsstedet som et kirkeasyl i prim\u00e6r forstand\u00bb.\n\nI mai 2014 fra Filadelfia Kristiansands lokaler. If\u00f8lge NTB hadde kvinnen sittet nesten to \u00e5r i kirkeasyl. PU uttalte at kvinnen ble p\u00e5grepet inne i et frittliggende bygg som menigheten disponerte, og at det ble vurdert slik at det ikke dreide seg om et vigslet bygg. Dav\u00e6rende justisminister Anders Anundsen bekreftet overfor V\u00e5rt Land at flere som sitter i kirkeasyl i ikke-vigslede bygg kan bli sendt ut og at Justisdepartementet er \u00abtydelige p\u00e5 at et menighetshus ikke er definert som kirke og at alle som befinner seg ulovlig i landet skal ut\u00bb. Hovedpastor i Filadelfia Kristiansand sa til Dagbladet at politiet tr\u00e5kket over en grense ved \u00e5 g\u00e5 inn i menighetens lokale og hente ut en person i kirkeasyl.\n\nI juli 2017 ble en sju \u00e5r gammel jente hentet ut, etter \u00e5 ha sittet fem m\u00e5neder i det som omtales som kirkeasyl i Spjelkavik , sammen med moren. Det var namsmannen som gikk inn i kirken, med hjelp fra barnevern og politi. Dette var en barnefordelingssak der jentas mor nektet \u00e5 etterkomme rettens p\u00e5legg om at barnet skulle bo med sin britiske far.\n\nI skrev Solberg-regjeringen at \u00abdet vil v\u00e6re regjeringens syn at kirkerommet ikke skal brukes til kirkeasyl\u00bb. Dav\u00e6rende statssekret\u00e6r J\u00f8ran Kallmyr (Frp) i Justisdepartementet kirkeasylordningen i januar 2016 i forbindelse med utsendelser av asyls\u00f8kere over grensen ved Storskog.\n\nI desember 2016, over to \u00e5r etter uthentingen av den iranske kvinnen fra lokalene til Filadelfia Kristiansand, skrev avisa Dagen en lederartikkel om praktiseringen av kirkeasyl:\n\nOgs\u00e5 denne gangen ble det alts\u00e5 p\u00e5st\u00e5tt at regjeringen/politiet br\u00f8t med linjen man tidligere hadde lagt seg p\u00e5 i saker som angikk kirkeasyl.\n\nI etterkant av politiaksjonen 23. februar har det oppst\u00e5tt en diskusjon om hvorvidt oppholdet til den afghanske familien i bygningen tilh\u00f8rende menigheten Nytt Liv i Fitjar, kvalifiserer til \u00e5 v\u00e6re kirkeasyl. Menigheten selv har oppfattet dette som kirkeasyl, men Politiets Utlendingsenhet (PU) ser annerledes p\u00e5 saken.\n\nAnsvarlig for gjennomf\u00f8ringen av aksjonen, avsnittsleder P\u00e5l Gjil i operativ utlendingsenhet i S\u00f8r-Vest politidistrikt, mener bygget familien oppholdt seg i, ikke er en kirke. Han sier dette til :\n\nP\u00e5 tirsdag morgen forklarte fungerende leder i juridisk avdeling ved PU, Kristel Lee H\u00f8gslett, hvordan politiet har vurdert bygget. PU mener at familien har bodd s\u00e5 lenge i huset at det har g\u00e5tt fra \u00e5 v\u00e6re et religi\u00f8st bygg til hovedsakelig \u00e5 v\u00e6re et bolighus. H\u00f8slett sa:\n\nDette er biskop Halvor Nordhaug helt uenig i. Han har uttalt f\u00f8lgende til :\n\nNordhaug legger ogs\u00e5 vekt p\u00e5 at menigheten selv har definert bygget som et menighetshus, og brukt det som det.\n\nKommunikasjonsr\u00e5dgiver i PU, Daniel Drageset, skriver i en e-post til Faktisk.no at det finnes enkelte andre tilfeller av p\u00e5gripelser, der PU har vurdert bygninger til ikke \u00e5 v\u00e6re omfattet av departementets retningslinjer om kirkeasyl av mars 1999.\n\nAntirasistisk senter p\u00e5sto at politiet for f\u00f8rste gang i norsk historie har g\u00e5tt inn og fysisk hentet ut en familie som satt i kirkeasyl. Riktigheten av denne p\u00e5standen avhenger av to hovedpunkter:\n\u2022 Kan familien karakteriseres som kirkeasylanter n\u00e5r de har oppholdt seg i et bolighus tilknyttet menigheten?\n\u2022 Har politiet tidligere fysisk hentet ut personer som har sittet i kirkeasyl?\n\nDersom man sl\u00e5r fast at familien ikke har sittet i kirkeasyl, er p\u00e5standen uansett feil, fordi premisset i uttalelsen er at familien har sittet i kirkeasyl. Dersom man sl\u00e5r fast at familien har sittet i kirkeasyl, er p\u00e5standen ogs\u00e5 feil. Politiet har tidligere fysisk hentet ut personer som har sittet i kirkeasyl.", "lang": "no"}