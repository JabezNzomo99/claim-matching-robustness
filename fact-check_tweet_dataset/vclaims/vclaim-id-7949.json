{"title": "Det er feil \u00e5 hevde at elbiler har sm\u00e5, om noen, milj\u00f8messige fordeler sammenlignet med fossilbiler", "subtitle": "For \u00e5 beregne hvordan ulike biler p\u00e5virker milj\u00f8et, m\u00e5 man unders\u00f8ke utslippene for bilens livsl\u00f8p.", "author": "www.faktisk.no", "date": null, "vclaim_id": "vclaim-id-7949", "url": "https://www.faktisk.no/faktasjekker/XDR/det-er-feil-a-hevde-at-elbiler-har-sma-om-noen-miljomessige-fordeler-sammenlignet-med-fossilbiler", "vclaim": "I et leserinnlegg publisert hos Dagbladet skriver elektroingeni\u00f8r og h\u00f8yskolelektor Geir Martinussen ved H\u00f8gskolen i Oslo og Akershus om elbiler.\n\nI innlegget \u00abMyten om elbilens fortreffelighet\u00bb, argumenterer lektoren for at fordelene ved elbiler overdrives. Tittelen p\u00e5 innlegget er endret, den opprinnelige tittelen var \u00abFem myter om elbilens fortreffelighet\u00bb.\n\n\u00c9n av p\u00e5standene Martinussen fremmer er en p\u00e5stand om at elbiler har sm\u00e5, om noen, milj\u00f8fordeler sammenlignet med fossilbiler (for eksempel biler som g\u00e5r p\u00e5 bensin og diesel), dersom man tar hensyn til elbilproduksjonen og str\u00f8mbruken. Martinussen skriver blant annet f\u00f8lgende:\n\nMot slutten av artikkelen skriver h\u00f8yskolelektoren ogs\u00e5:\n\nMartinussen mener derfor at \u00abden overivrige elbilsatsingen\u00bb m\u00e5 ta slutt snarest. Leserinnlegget var en av de mest delte sakene i sosiale medier onsdag 3. januar. Faktisk.no har ogs\u00e5 mottatt flere tips om p\u00e5stander i leserinnlegget.\n\nI denne faktasjekken skal vi se n\u00e6rmere p\u00e5 p\u00e5standen om at elbiler har sm\u00e5, om noen, milj\u00f8messige fordeler sammenlignet med bensin- og dieselbiler.\n\nMartinussen viser til to artikler i det svenske bilbladet som dokumentasjon for p\u00e5standen. I den f\u00f8rste blir det vist til uttalelser fra professor Mike Berners-Lee ved Lancaster University.\n\nBerners-Lee mener det kan v\u00e6re mer milj\u00f8vennlig \u00e5 beholde din gamle bil, fremfor \u00e5 bytte den ut med en ny elbil. Professoren har tidligere skrevet om denne tematikken for . Begrunnelsen er at produksjon av nye biler generelt, og elbiler spesielt, i seg selv er sv\u00e6rt forurensende.\n\nI et scenario der en gammel fossilbil byttes ut med en ny elbil, vil den nye elbilen utl\u00f8se et stort engangsutslipp av CO2, i forbindelse med produksjonen. For \u00e5 spare inn dette utslippet, m\u00e5 den nye elbilen v\u00e6re mer milj\u00f8vennlig \u00e5 bruke enn den gamle bilen.\n\nHvor langt man m\u00e5 kj\u00f8re f\u00f8r man reduserer de totale utslippene i et slikt scenario, avhenger av hvor store utslipp som kreves for \u00e5 produsere elbilen, hvor store utslippene er i bruksfasen for elbilen, og hvor store utslipp den gamle bilen har. Det er \u00e5penbart mulig \u00e5 sette opp scenarioer som tilsier at det vil l\u00f8nne seg \u00e5 beholde den gamle bilen.\n\nMen et slikt scenario er ingen god sammenligning mellom elbiler og fossilbiler. Et riktigere bilde f\u00e5r man dersom man sammenligner en nyinnkj\u00f8pt bensinbil med en nyinnkj\u00f8pt elbil. Da sammenligner man epler og epler, fremfor epler og p\u00e6rer.\n\nDen andre Martinussen viser til, trekker frem de store utslippene som produksjon av elbil-batterier f\u00f8rer til. Denne artikkelen er basert p\u00e5 en laget av IVL Svenska Milj\u00f6institutet.\n\nIf\u00f8lge rapporten f\u00f8rer batteriproduksjonen til et utslipp p\u00e5 150 - 200 kilo CO2 per produserte kilowattime (kWh) batteri. Kapasiteten p\u00e5 elbilbatterier varierer, og ligger ofte et sted mellom 30 og 100 kWh.\n\nIf\u00f8lge de svenske forskerne vil en elbil med batterikapasitet p\u00e5 100 kWh ha sluppet ut 15-20 tonn CO2 f\u00f8r den blir kj\u00f8rt p\u00e5 veien. P\u00e5 grunn av utslippene som stammer fra batteriproduksjon, mener forsker Mia Romare ved IVL Svenska Milj\u00f8institutet at man b\u00f8r unng\u00e5 un\u00f8dvendig stor batterikapasitet.\n\nDet hersker ingen tvil om at batteriproduksjon til elbiler er energikrevende, og at dette medf\u00f8rer betydelige utslipp av CO2. Men dette beviser ikke at milj\u00f8fordelene ved elbiler er sm\u00e5 totalt sett.\n\nFor \u00e5 vurdere hvorvidt elbiler er mer milj\u00f8vennlige enn fossilbiler, m\u00e5 man se p\u00e5 hvor mye bilene forurenser gjennom hele livsl\u00f8pet. Det finnes flere vitenskapelige studier som unders\u00f8ker dette.\n\nEn studie publisert i sammenligner livsl\u00f8psutslippene av CO2-ekvivalenter per kj\u00f8rte kilometer for 125 ulike biler. De ulike modellene inkluderer b\u00e5de fossilbiler, hybridbiler og elbiler.\n\nUtslippene er videre blitt m\u00e5lt opp mot USAs klimareduksjonsm\u00e5l for 2030, 2040 og 2050. Forskerne konkluderer med at de fleste hybrid- og elbilene er milj\u00f8vennlige nok til \u00e5 oppfylle klimareduksjonsm\u00e5let for 2030.\n\nFor \u00e5 n\u00e5 kravene for 2050, vil det v\u00e6re n\u00f8dvendig \u00e5 benytte elbiler som n\u00e6rmest utelukkende g\u00e5r p\u00e5 en lavkarbon-energimiks. For hvor milj\u00f8vennlige elbilene er avhenger ogs\u00e5 av hvor str\u00f8mmen kommer fra. En elbil som g\u00e5r p\u00e5 str\u00f8m fra vannkraft, er langt mer milj\u00f8vennlig enn en elbil som g\u00e5r p\u00e5 str\u00f8m fra kullkraft.\n\nForskerne bak den nevnte studien har ogs\u00e5 laget en infografikk p\u00e5 nettstedet . Grafikken kan justeres ut fra flere forskjellige forutsetninger, for eksempel energimiksen i str\u00f8mforsyningen.\n\nSelv dersom man stiller inn energimiksen til kun \u00e5 komme fra kull, er utslippene fra elbilene og hybridbilene fortsatt i snitt langt lavere enn for fossilbilene.\n\nJusterer man energimiksen slik den er i USA, ser man tydelig at elbilene kommer bedre ut. Den norske energimiksen er imidlertid vesentlig renere enn den amerikanske. Grunnet v\u00e5r store tilgang p\u00e5 vannkraft var norsk str\u00f8mproduksjon . Med en slik energimiks kommer elbilene enda bedre ut.\n\nutf\u00f8rt p\u00e5 oppdrag for tankesmien Transport & Environment, sl\u00e5r fast at elektriske biler har lavere utslipp av CO2 enn dieselbiler, selv n\u00e5r elbilene forsynes med Europas mest CO2-rike energimiks.\n\nEn utf\u00f8rt for Europakommisjonen, sl\u00e5r ogs\u00e5 fast betydelige milj\u00f8fordeler ved bruk av elbiler. Forskerne mener elbiler kan kutte utslippene av drivhusgasser med 60 prosent sammenlignet med bensinbiler, og 50 prosent sammenlignet med dieselbiler. Studien fra Europakommisjonen tar imidlertid bare for seg utslipp knyttet til bruksfasen.\n\nDe to ovennevnte studiene er tidligere omtalt av Teknisk Ukeblad.\n\nH\u00f8yere utslipp f\u00f8r de begynner \u00e5 kj\u00f8re\n\nForsker Linda Ager-Wick Ellingsen ved NTNU har forsket p\u00e5 b\u00e6rekraftig transport, og har livsl\u00f8psanalyser som ett av sine kompetanseomr\u00e5der. Hun forteller at elbiler har en klar klimafordel sammenlignet med diesel- og bensinbiler i Norge. Dette skyldes blant annet at vi henter energien v\u00e5r hovedsakelig fra vannkraft:\n\nHun mener elbiler ogs\u00e5 har en stor klimafordel i mange andre land, med en mer blandet energimiks, som Sverige og Frankrike.\n\nUtslipp av drivhusgasser er ikke det eneste hensynet som m\u00e5 tas for \u00e5 vurdere eventuelle milj\u00f8fordeler. Her kommer ogs\u00e5 andre faktorer inn, som forsuring, nedbryting av ozonlaget og luftforurensing. N\u00e5r det gjelder luftforurensing kommer elbilene bedre ut, men de har ogs\u00e5 sine s\u00e6regne milj\u00f8messige ulemper, forteller Ellingsen:\n\nI sum mener imidlertid forskeren at elbiler kommer bedre ut enn fossilbiler, og at fordelene ved f\u00f8rstnevnte er ganske store.\n\nEllingsen forteller videre at fordelene bare vil bli st\u00f8rre etter hvert som elbilteknologien f\u00e5r modnet seg.\n\nHun trekker ogs\u00e5 frem at produksjonsutslippene for batteriene vil reduseres etter hvert som str\u00f8mforsyningen til kraftverkene blir mer fornybar. Forskeren viser blant annet til Teslas \u00abGigafactory\u00bb, verdens st\u00f8rste batterifabrikk, som etter planen .\n\nI tillegg vil milj\u00f8gevinsten i bruksfasen bli st\u00f8rre i flere land fremover, fordi energimiksen vil bli mer fornybar, forteller hun.", "lang": "no"}