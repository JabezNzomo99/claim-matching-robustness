{"title": "Emma Bonino ha ragione sugli alunni stranieri in Italia", "subtitle": "", "author": "pagellapolitica.it", "date": null, "vclaim_id": "vclaim-id-3066", "url": "https://pagellapolitica.it/dichiarazioni/8000/emma-bonino-ha-ragione-sugli-alunni-stranieri-in-italia", "vclaim": "\u201cI dati che d\u00e0 il ministero sono che noi abbiamo una popolazione scolastica di circa 9 milioni di studenti, di cui 800 mila figli di immigrati. E la simulazione del Censis ci dice che questo equivale a 35 mila scuole e a 68 mila professori [che senza i figli degli immigrati sarebbero] a spasso\u201d.\n\nL\u2019affermazione sulla \u201cpopolazione scolastica di circa 9 milioni di studenti\u201d \u00e8 corretta. Secondo l\u2019Annuario statistico dell\u2019Istat, pubblicato il 28 dicembre 2017, nell\u2019anno scolastico 2015-2016 gli studenti in Italia sono stati in totale 9.129.468, in calo di 69.338 unit\u00e0 rispetto all\u2019anno precedente. Il tasso di partecipazione tra i giovani di 14-18 anni \u00e8 stato pari al 98,5 per cento.\n\nDi questi circa 9 milioni, gli iscritti ai percorsi scolastici erano 8.807.146, mentre i restanti erano allievi della filiera dell\u2019istruzione e formazione professionale (Iefp).\n\nAgli inizi degli anni Duemila, con i flussi migratori dall\u2019Albania, l\u2019ex Jugoslavia e il Nordafrica, gli studenti stranieri sono diventati circa 147.500 studenti, triplicando nell\u2019arco di pochi anni. La curva degli ingressi \u00e8 cresciuta di continuo, arrivando nel 2008-2009 a circa 630mila alunni stranieri, e assestandosi nelle ultime rivelazioni statistiche intorno agli 800 mila.\n\nLa regione con il numero pi\u00f9 alto di alunni con la cittadinanza non italiana \u00e8 la Lombardia (203.979 unit\u00e0), che in numeri assoluti ha quasi un quarto di tutti gli iscritti stranieri a livello italiano. In percentuale, invece, la regione dove gli alunni stranieri sono la percentuale pi\u00f9 alta \u00e8 invece l\u2019Emilia-Romagna, con il 15,6 per cento.\n\nLa maggioranza degli studenti stranieri (il 58,7 per cento) \u00e8 di \u201cseconda generazione\u201d, secondo un\u2019analisi condotta dall\u2019Istat nel 2015. Si tratta cio\u00e8 di alunni che sono nati in Italia, anche se non hanno la cittadinanza italiana, e quindi non sono immigrati. Di questi (in totale 479mila unit\u00e0), il 47,5 per cento si sente \u201citaliano\u201d, contro un 23,7 per cento che si ritiene \u201cstraniero\u201d e un 28,8 per cento che \u201cnon sa\u201d.\n\nA supporto di questa tesi, la promotrice della lista +Europa cita numeri forniti dall\u2019istituto di ricerca socio-economica Censis (Centro studi investimenti sociali) a met\u00e0 2016. Il comunicato stampa affermava che \u201csenza gli stranieri a scuola (la maggioranza dei quali sono nati in Italia) si avrebbero 35.000 classi in meno negli istituti pubblici e saremmo costretti a rinunciare a 68.000 insegnanti, vale a dire il 9,5 per cento del totale\u201d.\n\nPer verificare l\u2019attendibilit\u00e0 di queste cifre, abbiamo utilizzato i dati MIUR sul numero di classi in Italia all\u2019avvio dell\u2019anno scolastico in corso: queste erano circa 370 mila (370.697), per le scuole statali, considerando insieme scuola dell\u2019infanzia, scuola primaria, scuola secondaria di primo e scuola di secondo grado.\n\nsi ottengono all'incirca i due dati indicati dal Censis (rispettivamente 34.104 classi e 75.352 docenti). Si tratta di una stima assai indicativa, perch\u00e9 non tiene conto del tasso di affollamento/sovraffollamento delle classi, delle disparit\u00e0 di distribuzione geografica e cos\u00ec via.\n\n\n\nEmma Bonino ha riportato correttamente una serie di dati, in particolare sulla presenza degli alunni stranieri nelle scuole italiane. Sulla sua conseguenza economica e occupazionale, commette un\u2019imprecisione piuttosto di rilievo, indicando in \u201c35 mila scuole\u201d quelle che sarebbero a rischio senza alunni stranieri: il numero si riferisce invece alle classi. Il verdetto per la leader di +Europa \u00e8 quindi \u201cC\u2019eri quasi\u201d.", "lang": "it"}