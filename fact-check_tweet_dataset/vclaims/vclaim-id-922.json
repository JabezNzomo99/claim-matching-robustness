{"title": "Quello italiano \u00e8 il parlamento pi\u00f9 numeroso (e caro) di tutti?", "subtitle": "", "author": "pagellapolitica.it", "date": null, "vclaim_id": "vclaim-id-922", "url": "https://pagellapolitica.it/dichiarazioni/7317/quello-italiano-e-il-parlamento-piu-numeroso-e-caro-di-tutti", "vclaim": "Intervistata a di Lucia Annunziata, su Raitre, il ministro per le Riforme Costituzionali e i Rapporti con il Parlamento ha difeso la riforma costituzionale promossa dal governo e ha dichiarato che il nostro parlamento, nella sua forma attuale, \u00e8 il pi\u00f9 numeroso e costoso dell\u2019Occidente. Vediamo se i numeri confermano.\n\nIl parlamento italiano, come definito dalla Costituzione agli artt. 56 e 57, \u00e8 formato da 945 membri elettivi (630 deputati e 315 senatori) a cui vanno aggiunti cinque senatori a vita di nomina del Presidente della Repubblica, per un totale di 950 parlamentari, pi\u00f9 i presidenti della Repubblica al termine del loro mandato (attualmente Napolitano e Ciampi). Si tratta davvero del formazione pi\u00f9 numerosa dell\u2019Occidente?\n\nuna minoranza di Paesei . Ben 201 Camere su 269 censite dall\u2019Ipu hanno meno di duecento membri e solo 15 ne hanno pi\u00f9 di cinquecento.\n\nVeniamo ai Paesi occidentali. \u00c8 difficile definire in modo univoco che cosa sia l\u2019\u201cOccidente\u201d, ma per questa analisi considereremo come \u201cPaesi occidentali\u201d i 34 aderenti all\u2019Ocse, l\u2019Organizzazione per la Cooperazione e lo Sviluppo Economico. Abbiamo riportato i numeri dei membri dei parlamenti unicamerali, o della somma dei membri di Camera alta e Camera bassa, in questo documento e nella mappa successiva.\n\nAbbiamo considerato, per tutti i Paesi, il numero di parlamentari previsto dalla legge e non il numero effettivo dei membri. Di solito questi due numeri coincidono, tranne in un ridotto numero di casi in cui la legge elettorale rende possibile un certo numero di seggi soprannumerari (ad esempio in Germania, nel cui Bundestag siedono attualmente 630 rappresentanti a fronte di un numero \u201cminimo\u201d di 598) o circostanze particolari fanno s\u00ec che non tutti i seggi siano coperti. L\u2019Italia \u00e8 ai primi posti della classifica, ma c\u2019\u00e8 un Paese che la supera.\n\nCome si vede, il Regno Unito ha molti pi\u00f9 parlamentari rispetto all\u2019Italia (seconda classificata): 650 nella , la Camera bassa elettiva, e ben 782 nella la Camera alta nominata con un sistema estremamente complesso e di cui fanno parte, per esempio, 26 vescovi e arcivescovi della Chiesa d\u2019Inghilterra.\n\n\u00c8 interessante notare che l\u2019Italia non ha il record nel numero di membri n\u00e9 nella Camera bassa, dove \u00e8 superata dal Regno Unito ed eguagliata dall\u2019attuale tedesco, n\u00e9 nella Camera alta: il Senato italiano ha meno membri, oltre che della , anche del Senato francese.\n\nPer quanto riguarda i costi, bisogna premettere che i parlamenti nazionali hanno storie e funzioni parzialmente diversi, e dunque il confronto diretto delle cifre \u00e8 solo in parte indicativo.\n\nMaria Elena Boschi ha dichiarato che il parlamento italiano \u00e8 il pi\u00f9 numeroso e costoso del mondo. Tuttavia, il Regno Unito ha una numerosissima Camera dei Lord che la porta in testa alla classifica del numero dei membri. Quanto alle spese, anche se altri grandi Paesi europei come Francia e Regno Unito sembrano effettivamente pi\u00f9 parsimoniosi nei budget per i loro organi legislativi, il Congresso statunitense costa di sicuro molto di pi\u00f9 - con un numero di membri, peraltro, sensibilmente inferiore. \u201cPinocchio andante\u201d per il ministro.", "lang": "it"}