{"title": "Rrena e edituar e Lutfi Hazirit", "subtitle": "", "author": "kallxo.com", "date": null, "vclaim_id": "vclaim-id-24230", "url": "https://kallxo.com/krypometer/rrena-e-edituar-e-lutfi-hazirit/", "vclaim": "Huqja e par\u00eb e kryetarit t\u00eb Gjilanit \u00ebsht\u00eb b\u00ebr\u00eb n\u00eb lidhje me dat\u00ebn e mbajtjes s\u00eb zgjedhjeve n\u00eb kat\u00ebr komunat veriore. Haziri n\u00eb postimin e tij ka shkruar se zgjedhjet n\u00eb kat\u00ebr komunat veriore do t\u00eb mbahen nes\u00ebr (12 maj). Por, zgjedhjet n\u00eb Mitrovic\u00ebn e Veriut, Leposaviq, Zubin Potok dhe Zve\u00e7an do t\u00eb mbahen m\u00eb 19 maj.\n\nN\u00eb postimin e par\u00eb ishte shkruar se PDK nuk ka asnj\u00eb kandidat p\u00ebr kryetar n\u00eb kat\u00ebr komunat e veriut. Edhe kjo pjes\u00eb \u00ebsht\u00eb redaktuar dhe \u00ebsht\u00eb z\u00ebvend\u00ebsuar me pjes\u00ebn \u201cpor vet\u00ebm me nj\u00eb kandidat t\u00eb tyre\u201d. S\u00ebrish, Haziri e ka gabuar numrin e kandidat\u00ebve q\u00eb jan\u00eb n\u00eb gar\u00eb nga radh\u00ebt e PDK-s\u00eb p\u00ebr kryetar t\u00eb kat\u00ebr komunave me shumic\u00eb serbe n\u00eb veri t\u00eb Kosov\u00ebs.\n\nHaziri ka shkruar se PDK \u00ebsht\u00eb n\u00eb gar\u00eb me vet\u00ebm nj\u00eb kandidat por PDK \u00ebsht\u00eb n\u00eb gar\u00eb me kat\u00ebr kandidat\u00eb n\u00eb secil\u00ebn prej komunave ku do t\u00eb mbahen zgjedhjet m\u00eb 19 maj.", "lang": "sq"}