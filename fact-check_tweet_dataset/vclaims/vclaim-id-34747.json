{"title": "Finanziare il debito pubblico costa di pi\u00f9 all\u2019Italia che alla Grecia?", "subtitle": "", "author": "pagellapolitica.it", "date": null, "vclaim_id": "vclaim-id-34747", "url": "https://pagellapolitica.it/dichiarazioni/8313/finanziare-il-debito-pubblico-costa-di-piu-allitalia-che-alla-grecia", "vclaim": "Queste obbligazioni vengono emesse ogni mese dal dipartimento del tesoro del Mef e prevedono una cedola semestrale, ossia un pagamento fisso percentuale che viene erogato ogni sei mesi al detentore del titolo. L\u2019acquisto avviene tramite asta su un mercato \u2013 definito primario \u2013 a cui possono accedere gli investitori abilitati per legge (per esempio, banche e fondi di investimento).\n\nIl loro rendimento \u2013 ossia la quota di interessi e cedola che lo Stato si impegna a pagare all\u2019acquirente \u2013 \u00e8 passato dall\u20191,49 per cento di fine gennaio al 1,81 per cento di fine maggio, con un aumento dello 0,32 per cento. In altre parole, gli investitori sono diventati meno propensi a comprare il Btp a 5 anni e quindi lo Stato \u00e8 obbligato a offrire loro un ritorno maggiore sul loro investimento.\n\nSul mercato secondario \u2013 che come vedremo meglio in seguito \u00e8 quello dove chiunque lo desideri pu\u00f2 scambiare titoli \u2013 il Btp italiano a 5 anni \u00e8 arrivato a essere scambiato a un tasso dell\u20191,85 per cento a met\u00e0 maggio, ed \u00e8 tuttora venduto a un prezzo pi\u00f9 basso (e quindi a un tasso pi\u00f9 alto) rispetto a inizio marzo.\n\nAl contrario dei titoli italiani, i titoli greci a scadenza quinquennale hanno subito un calo del rendimento da inizio marzo sul mercato secondario. Se in media a marzo 2019 un titolo greco a 5 anni aveva un rendimento del 2,69 per cento, a maggio questo valore era sceso al 2,17 per cento. Si tratta di una diminuzione dello 0,52 per cento.\n\nNon solo. Il 31 maggio \u2013 per la prima volta dalla crisi finanziaria globale del 2008 \u2013 un titolo quinquennale greco \u00e8 stato scambiato sul mercato secondario con un rendimento pi\u00f9 basso rispetto al corrispettivo italiano: 1,78 per cento contro 1,82 per cento. Un investitore avrebbe quindi avuto un maggiore ritorno economico se avesse acquistato un titolo italiano piuttosto che uno greco.\n\nUna volta che un titolo viene emesso e venduto sul mercato primario, chi \u00e8 in possesso del titolo pu\u00f2 scambiarlo sul mercato secondario. Queste operazioni di solito avvengono tra banche e altri operatori finanziari.\n\nCome avevamo spiegato in una precedente analisi, il tasso sul mercato primario e quello sul mercato secondario si muovono di pari passo. Per questa ragione, se il 31 maggio la Grecia avesse emesso sul mercato primario un titolo con scadenza a 5 anni \u2013 quando il tasso sul mercato secondario era dell\u20191,78 \u2013 avrebbe potuto offrire un rendimento inferiore a quello dei Btp.\n\nAl contrario, per l\u2019Italia sono previsti aumenti del rapporto deficit/Pil (fino al 3,5 per cento nel 2020) e del debito, con un rallentamento della crescita (0,7 per cento nel 2020) e un tasso di disoccupazione stabile intorno all\u201911 per cento.\n\nAbbiamo quindi visto che l\u2019economia greca presenta migliori prospettive di crescita di quella italiana. Per questa ragione, gli investitori sono sempre pi\u00f9 fiduciosi della possibilit\u00e0 di vedersi restituite le somme prestate allo Stato. Questo aumento di fiducia spiega perch\u00e9 il tasso sui Btp italiani a 5 anni sia in crescita e quello sui titoli greci sia in diminuzione.\n\nA differenza dell'Italia, lo Stato greco paga un ulteriore costo per finanziarsi sui mercati. A seguito delle turbolenze finanziarie che hanno interessato il Paese a maggio 2010, la Grecia ha avuto accesso a una serie di prestiti da parte della cosiddetta \u201cTroika\u201d.\n\n\u00c8 vero che per la prima volta dal 2008 a fine maggio 2019 i titoli greci a 5 anni sono stati scambiati sul mercato secondario a un rendimento inferiore di quelli italiani, ma la dichiarazione di Marattin \u00e8 imprecisa per almeno due motivi.", "lang": "it"}