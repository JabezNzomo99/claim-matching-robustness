{"title": "Tutti i soldi dell\u2019Isis", "subtitle": "", "author": "pagellapolitica.it", "date": null, "vclaim_id": "vclaim-id-615", "url": "https://pagellapolitica.it/dichiarazioni/6905/tutti-i-soldi-dellisis", "vclaim": "Nel suo intervento alla Direzione nazionale del Partito Democratico, il ministro degli Esteri ha fornito una stima del bilancio del gruppo terroristico autodichiaratosi \u201cStato Islamico\u201d. Vediamo da dove vengono questi numeri e se sono corretti.\n\nIn primo luogo, l\u2019Isis \u00e8 entrato in possesso di molte risorse attraverso il saccheggio delle aree conquistate. Prima della presa di Mosul, nel giugno 2014, l\u2019organizzazione aveva circa 875 milioni di dollari in liquidit\u00e0 e altri beni. Dopo la conquista della citt\u00e0, dalle banche locali sono state trafugate risorse che hanno portato la ricchezza totale a disposizione dell\u2019organizzazione a oltre 2 miliardi di dollari, secondo\n\nUn\u2019altra fonte di finanziamento sono i furti di reperti archeologici, che hanno fruttato certamente diversi milioni di dollari ma di cui non \u00e8 possibile calcolare una stima affidabile.\n\nCi sono infine le molte donazioni di privati, provenienti in particolare dalla regione del Golfo, con cui l\u2019Isis ha ottenuto risorse economiche importanti: si tratta comunque di \u201cuna parte dei suoi fondi relativamente ridotta\u201d, secondo quanto disse il sottosegretario Cohen nel discorso che abbiamo gi\u00e0 citato (Levitt riport\u00f2 una stima di 40 milioni di dollari in due anni).\n\nLa fonte principale di finanziamento dell\u2019Isis, secondo gran parte degli analisti, sono tuttavia i proventi dal petrolio. Lo Stato Islamico controlla fin dal 2012 alcuni pozzi nella Siria orientale, che \u00e8 in grado di gestire e sfruttare economicamente. Alcune inchieste recenti hanno provato a circostanziare meglio le cifre in campo.\n\nTirando le somme, le entrate stimate per lo Stato Islamico dal petrolio e da altre fonti sono poste generalmente tra 1 e 3 milioni di dollari al giorno che, ampliate all\u2019anno solare, danno tra i 365 milioni e i 1.195 miliardi di dollari. Le poche stime complessive sulle entrate annuali sono intorno al margine pi\u00f9 alto di questa forbice.\n\nIl ministro Gentiloni ha stimato il bilancio dell\u2019organizzazione terroristica in circa un miliardo di dollari nell\u2019ultimo anno. \u00c8 certo difficile arrivare a numeri sicuri sul tema, ma tutte le principali stime internazionali concordano su questo ordine di grandezza. La dichiarazione del ministro degli Esteri, insomma, \u00e8 corretta.", "lang": "it"}