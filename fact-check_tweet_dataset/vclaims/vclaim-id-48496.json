{"title": "Bellanova ha ragione: agli agricoltori rimangono le briciole", "subtitle": "", "author": "pagellapolitica.it", "date": null, "vclaim_id": "vclaim-id-48496", "url": "https://pagellapolitica.it/dichiarazioni/8416/bellanova-ha-ragione-agli-agricoltori-rimangono-le-briciole", "vclaim": "Il settore agricolo italiano \u00e8 molto importante a livello europeo. Secondo Eurostat, nel 2016 il numero di aziende agricole presenti in Italia era di 1.145.710, pari al 10,9 per cento del totale Ue. Di queste, pi\u00f9 della met\u00e0 (50,6 per cento) erano imprese classificate come \u201cmolto piccole\u201d, con una produzione standard inferiore agli 8.000 euro.\n\nL\u2019ultimo report Istat sull\u2019andamento dell\u2019agricoltura, pubblicato a maggio 2019, riporta un\u2019incidenza del 2,1 per cento dell\u2019agricoltura sull\u2019intera economia nazionale, che sale al 3,9 per cento includendo anche l\u2019industria alimentare. Sempre secondo Istat, l\u2019occupazione \u00e8 cresciuta nel 2018 dello 0,7 per cento e il valore aggiunto della branca agricoltura, silvicoltura e pesca \u00e8 di circa 33 miliardi di euro.\n\nIl 24 luglio 2018 l\u2019Istituto di Servizi per il Mercato Agricolo Alimentare (Ismea) ha presentato all\u2019allora ministro delle Politiche Agricole, Alimentari e Forestali e del Turismo Gian Marco Centinaio (Lega) un approfondimento sul tema della competitivit\u00e0 agroalimentare in Italia.\n\nIl rapporto indica lo stato di salute del settore agroalimentare italiano, evidenziandone i punti di forza e le maggiori difficolt\u00e0. Un intero capitolo \u00e8 dedicato al reddito agricolo e alla distribuzione del valore lungo la filiera.\n\nil residuo per l\u2019imprenditore agricolo \u00e8 di 6,3 euro. In confronto, il valore residuo destinato a commercio e trasporto \u00e8 di 17 euro, quasi il triplo.\n\nNon sappiamo a quale delle due categorie facesse riferimento il Ministro; facendo una semplice media troviamo che il valore \u00e8 di 4,05 euro per ogni 100 euro di spesa dei consumatori.", "lang": "it"}