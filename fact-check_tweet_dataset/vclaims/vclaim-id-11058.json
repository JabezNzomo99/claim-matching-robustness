{"title": "Quanto crescono gli altri Paesi Ue rispetto all'Italia?", "subtitle": "", "author": "pagellapolitica.it", "date": null, "vclaim_id": "vclaim-id-11058", "url": "https://pagellapolitica.it/dichiarazioni/7190/quanto-crescono-gli-altri-paesi-ue-rispetto-allitalia", "vclaim": "I toni di Renzi si possono definire trionfalistici, come abbiamo avuto modo di riscontrare in una precedente analisi, ma \u00e8 vero che gli altri Paesi europei crescono \"almeno del 2%\", come dice Berlusconi a Palermo?\n\nDelle 24 economie Ue per cui Eurostat ha pubblicato i dati relativi alla crescita del Pil nel 2015, ben 11 sono cresciuti pi\u00f9 del 2%. In riferimento a quelli di cui invece non abbiamo ancora aggiornamenti su Eurostat, usiamo le previsioni della Commissione Europea pubblicate a febbraio. Stando a tali dati previsionali, Irlanda, Lussemburgo e Repubblica Ceca sono cresciute a ritmi elevati (quasi 7% la prima, oltre 4% le seconde) mentre la Finlandia \u00e8 rimasta ferma con una variazione del Pil pari allo 0,0%.\n\nL'Italia \u00e8 quindi cresciuta meno di ogni altro Paese, con l'eccezione della Finlandia e la Grecia, la cui economia si \u00e8 contratta dello 0,2%. Detto ci\u00f2, la media europea era dell'1,9% e met\u00e0 dei Paesi hanno registrato una crescita pari a meno del tasso indicato da Berlusconi (tra questi anche la Germania e la Francia).\n\nNonostante circa la met\u00e0 dei Paesi dell'Ue (di cui sono disponibili i dati) siano cresciuti pi\u00f9 del 2% nel 2015, un'altra met\u00e0 \u00e8 cresciuta meno di quanto non indichi l'ex Cavaliere. \"N\u00ec\".", "lang": "it"}