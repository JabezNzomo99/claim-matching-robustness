{"title": "Tredicimila ambulanze in pi\u00f9 grazie al taglio dei parlamentari?", "subtitle": "", "author": "pagellapolitica.it", "date": null, "vclaim_id": "vclaim-id-31339", "url": "https://pagellapolitica.it/dichiarazioni/8398/tredicimila-ambulanze-in-piu-grazie-al-taglio-dei-parlamentari", "vclaim": "Come viene riportato da alcune fonti di stampa \u2013 come il Sole 24 ore e Sky Tg 24 \u2013 sembra che sulla questione sia stata ora raggiunta un\u2019intesa tra M5s e il Pd, con quest\u2019ultimo che voter\u00e0 a favore del taglio e non chieder\u00e0 ulteriori rinvii.\n\nCome si legge nel testo, che andrebbe a modificare gli articoli 56 e 57della Costituzione, la proposta prevede \u00abla riduzione del numero dei parlamentari: da 630 a 400 deputati e da 315 a 200 senatori elettivi\u00bb. Quindi 230 deputati e 115 senatori in meno rispetto ai numeri attuali: 345 seggi parlamentari in totale.\n\nLa prossima data importante \u00e8 il 7 ottobre: in quella data Montecitorio avvier\u00e0 l\u2019esame della proposta di legge sul taglio al numero dei parlamentari. Sar\u00e0 la quarta e ultima lettura del provvedimento in Parlamento. Il voto \u00e8 previsto per il giorno dopo.\n\nPer il triennio 2018-2020, la Camera ha messo a bilancio una spesa complessiva di circa 81,2 milioni di euro all\u2019anno per le indennit\u00e0, che sono in sostanza gli stipendi degli onorevoli, e circa 63,6 milioni per i rimborsi. Questi comprendono voci di spesa di varia natura come, ad esempio, le cosiddette \u00abspese per l\u2019esercizio del mandato\u00bb. La met\u00e0 di questi rimborsi \u00e8 destinata al pagamento di \u00abcollaboratori, consulenze, ricerche, gestione dell\u2019ufficio, utilizzo di reti pubbliche di consultazione di dati, convegni e sostegno delle attivit\u00e0 politiche\u00bb e viene rendicontata, ovvero dev\u2019essere giustificata voce per voce. L\u2019altra met\u00e0 viene erogata forfettariamente.\n\n\u00c8 possibile fare un calcolo analogo anche per il Senato, per il quale \u00e8 previsto uno stanziamento annuale di circa 43 milioni per le indennit\u00e0 e 37 milioni per i rimborsi.\n\nCon i tagli ai parlamentari previsti quindi, in un anno si risparmierebbero nel complesso circa 81,7 milioni di euro. Dunque, in dieci anni, con il taglio di 345 parlamentari e mantenendo le attuali indennit\u00e0 e rimborsi spese, si arriverebbe a un risparmio pari a 817 milioni. Questa cifra si discosta rispetto a quanto detto da Di Maio (\u00ab1 miliardo di euro\u00bb), ma \u00e8 da considerarsi una stima al ribasso, visto che non tiene conto dei possibili risparmi su altre voci di spesa che sono influenzate dal numero dei parlamentari e non sono coperte dalle loro indennit\u00e0 e rimborsi.\n\nIn questo caso, i numeri del ministro sono imprecisi: con un miliardo di euro si potrebbero formare circa 6.600 medici, quindi la met\u00e0 rispetto a quelli dichiarati dal ministro. Non siamo per\u00f2 riusciti a trovare nessuna stima su quello che \u00e8 il costo del percorso di formazione degli infermieri.\n\nDal momento che il ministro ha parlato di \u00abtreni per i pendolari\u00bb per fare il nostro calcolo abbiamo preso come riferimento i treni regionali, escludendo quindi tutti quelli ad alta velocit\u00e0. Come ha scritto Giorgio Stagni - ingegnere ambientale ed esperto di trasporti su rotaia che dal 2002 lavora presso l'ufficio del Servizio Ferroviario della Regione Lombardia- un treno composto da una locomotiva e da sei carrozze ha un costo pari a circa 9,6 milioni di euro. Dunque, possiamo stimare che i treni regionali acquistabili siano circa 104, un dato abbastanza prossimo a quello fornito dal ministro.\n\nTirando quindi le fila, sono sostanzialmente corretti i calcoli che il ministro Di Maio ha fatto riguardano le ambulanze e i treni, mentre sono imprecisi quelli relativi a scuole, aule scolastiche e medici.\n\nPer quanto riguarda quello che Di Maio pensa si possa fare con quel miliardo di euro risparmiato, i conti del ministro sono parzialmente corretti. Sono infatti corretti i calcoli che riguardano le ambulanze e i treni, e cio\u00e8 rispettivamente l\u2019acquisto di circa 13.000 ambulanze e 133 nuovi treni. Sono invece imprecisi i calcoli relativi a scuole, aule scolastiche e medici.", "lang": "it"}