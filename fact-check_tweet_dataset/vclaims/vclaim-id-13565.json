{"title": "Davvero Salvini ha sempre votato contro la salvaguardia dell'ambiente?", "subtitle": "", "author": "pagellapolitica.it", "date": null, "vclaim_id": "vclaim-id-13565", "url": "https://pagellapolitica.it/dichiarazioni/8140/davvero-salvini-ha-sempre-votato-contro-la-salvaguardia-dellambiente", "vclaim": "Dopo i disastri causati dal maltempo in Italia nelle ultime settimane, il ministro dell\u2019Interno Matteo Salvini ha promesso che il governo mobiliter\u00e0 tutte le risorse disponibili per aiutare le comunit\u00e0 colpite, tra cui il Fondo europeo di solidariet\u00e0. Il leader della Lega ha anche dichiarato che i danni sarebbero il risultato di \u00abtroppi anni di incuria e malinteso ambientalismo da salotto\u00bb.\n\nIl 6 novembre, l\u2019eurodeputata del Partito Democratico Simona Bonaf\u00e8 ha scritto un articolo su \u2013 sito di informazione del Partito Democratico \u2013 e su Twitter che \u00abSalvini grida all\u2019emergenza\u00bb, quando ha votato \u00abcontro tutti i provvedimenti a tutela dell'ambiente\u00bb durante la sua carriera da deputato europeo.\n\nProgetti come e permettono di filtrare con facilit\u00e0 le votazioni del Parlamento europeo in base al nome di un singolo eurodeputato e all\u2019interno di una specifica materia. Per quanto riguarda gli atti legislativi sull\u2019ambiente, questi ultimi passano per i lavori della Commissione Ambiente, sanit\u00e0 pubblica e sicurezza alimentare (Envi).\n\nTra gli atti legislativi che fanno capo a questa Commissione rientrano anche proposte che non hanno a che fare con l\u2019ambiente in senso stretto, come la tutela della sanit\u00e0 pubblica e la protezione della sicurezza alimentare. Per questa ragione abbiamo scartato dall\u2019elenco totale delle consultazioni quelle in merito, per esempio, al traffico di animali, al diritto all'acqua e la gestione di prodotti veterinari e medici.*\n\nMatteo Salvini, quando \u00e8 stato eurodeputato per la Lega (dal 17 dicembre 2014 al 6 febbraio 2018), non ha votato \u00abcontro tutti\u00bb i provvedimenti a tutela dell\u2019ambiente. Oltre a voti in linea con la maggioranza o contrari, il suo comportamento si compone infatti di varie approvazioni, astensioni e alcune assenze.\n\nBonaf\u00e8 muove le sue critiche facendo riferimento ad alcuni voti da lei giudicati \u201cfondamentali\u201d \u2013 indicati dalla stessa eurodeputata in un articolo pubblicato nella rivista del PD, . In questi casi, pur trattandosi di un giudizio di valore che stabilisce la maggiore o minore importanza di un provvedimento, la sua critica \u00e8 fondata: Salvini, quando presente in Parlamento, ha infatti praticamente sempre optato per un voto contrario o per l\u2019astensione.\n\nSe presa alla lettera, la dichiarazione di Bonaf\u00e8 non \u00e8 corretta. In parecchi casi, infatti, il leader della Lega, in occasione della votazione di un provvedimento a tutela dell'ambiente, si \u00e8 astenuto, era assente o ha espresso un voto favorevole. Limitandosi, invece, alle votazioni considerate dall'esponente del Partito Democratico come le pi\u00f9 importanti, Salvini ha sempre votato contro o si \u00e8 astenuto.", "lang": "it"}