{"title": "Det er ikke sikkert at str\u00f8mregningen blir h\u00f8yere med ny str\u00f8mm\u00e5ler", "subtitle": "Mens noen vil kunne f\u00e5 lavere str\u00f8mregning, vil andre m\u00e5tte betale mer.", "author": "www.faktisk.no", "date": null, "vclaim_id": "vclaim-id-3769", "url": "https://www.faktisk.no/faktasjekker/0zP/det-er-ikke-sikkert-at-stromregningen-blir-hoyere-med-ny-strommaler", "vclaim": "Denne faktasjekken er en del av et samarbeid med NRK Forbrukerinspekt\u00f8rene, og skiller seg derfor noe fra v\u00e5rt vanlige format. Faktasjekkene inng\u00e5r som egne innslag i FBIs sendinger p\u00e5 NRK TV. P\u00e5standene er utarbeidet i samr\u00e5d med FBI, og baserer seg p\u00e5 innspill fra publikum og diskusjoner p\u00e5 nett eller i redaksjonene.\n\nInnen 1. januar 2019 skal alle str\u00f8mkunder i Norge ha f\u00e5tt installert nye automatiske str\u00f8mm\u00e5lere (AMS-m\u00e5lere). Dette er den st\u00f8rste moderniseringen av str\u00f8mnettet p\u00e5 over 100 \u00e5r, og gir if\u00f8lge Energi Norge forbrukerne flere fordeler:\n\u2022 Du slipper \u00e5 lese av str\u00f8mm\u00e5leren, samtidig som du f\u00e5r bedre oversikt over forbruket.\n\u2022 Str\u00f8mbrudd varsles automatisk til nettselskapet og kan dermed rettes raskere.\n\u2022 Nye m\u00e5lere \u00e5pner for tilleggstjenester som gj\u00f8r det enklere \u00e5 styre str\u00f8mforbruket.\n\nS\u00e5 langt er utskiftingen p\u00e5begynt eller ferdig i rundt halvparten av landets kommuner, if\u00f8lge denne oversikten. Ved utgangen av 2017 hadde halvparten av alle str\u00f8mkunder f\u00e5tt installert smartm\u00e5ler.\n\nTil sammen er dette ansl\u00e5tt \u00e5 koste cirka 10 milliarder kroner. F\u00e5r dette noe \u00e5 si for str\u00f8mregningen v\u00e5r?\n\nNorges vassdrags- og energidirektorat (NVE) forvalter landets vann- og energiressurser, og har ansvaret for at ordningen med de nye str\u00f8mm\u00e5lerne innf\u00f8res. Vi ringer avdelingsdirekt\u00f8r Ove Flataker. Han forteller at str\u00f8mkundene indirekte betaler for omleggingen til s\u00e5kalt smart str\u00f8mm\u00e5ling:\n\nIf\u00f8lge anslag NVE har gjort vil dette utgj\u00f8re omtrent 300 kroner mer i nettleie i \u00e5ret.\n\nI Norge er str\u00f8mmarkedet organisert slik at str\u00f8mkundene betaler for brukt str\u00f8mmengde og bruken av str\u00f8mnettet hver for seg:\n\u2022 Bruken av str\u00f8m betales til str\u00f8mleverand\u00f8ren. Forbrukeren st\u00e5r fritt til \u00e5 velge str\u00f8mleverand\u00f8r.\n\u2022 Bruken av str\u00f8mnettet, som f\u00f8rer str\u00f8mmen inn i boligen din, betales til nettselskapene som nettleie. Forbrukeren kan ikke velge nettselskap selv.\n\nDet legges bare ett str\u00f8mnett til hver str\u00f8mkunde, fordi utbygging av flere nett hadde v\u00e6rt un\u00f8dvendig dyrt og ressurskrevende. Nettselskapene har alts\u00e5 monopol i sitt omr\u00e5de. Dette gj\u00f8r at nettselskapene er strengt regulert, og det er NVE som bestemmer hvor mye penger de kan kreve inn av kundene sine.\n\nEn av grunnene til at smartm\u00e5ling innf\u00f8res er at det forventes h\u00f8yere str\u00f8mforbruk og flere \u00abtopper\u00bb med stort str\u00f8mforbruk i \u00e5rene fremover. N\u00e5r alle i nabolaget skal bruke induksjonskomfyren og lade el-bilen samtidig rett etter jobb, f\u00e5r str\u00f8mnettet \u2013 og dermed vi forbrukere \u2013 et problem. Flataker forklarer:\n\nEt m\u00e5l er at forbrukerne selv skal bruke str\u00f8m p\u00e5 tidspunkter hvor det ikke er \u00abk\u00f8\u00bb, ved at det blir dyrere \u00e5 bruke str\u00f8m n\u00e5r alle andre ogs\u00e5 gj\u00f8r det. Slik skal forbrukerne motiveres til \u00e5 endre str\u00f8mvanene sine.\n\nI tillegg blir det enklere for nettselskapene, eller netteierne som de ogs\u00e5 kalles, \u00e5 se hvor det trengs kapasitet til en hver tid, slik at man kan planlegge bedre og flytte p\u00e5 allerede eksisterende infrastruktur.\n\nDette vil if\u00f8lge Flataker gj\u00f8re at vi p\u00e5 sikt betaler mindre nettleie, ved at nettselskapene f\u00e5r lavere utgifter, og dermed kan hente inn mindre penger fra forbrukerne. Ove Flataker understreker at dette ikke er noe NVE gj\u00f8r bare for moro skyld:\n\nAnalysene Flataker viser til er en vurdering av kost-nytte fra konsulentselskapet Econ fra 2007, og NVEs h\u00f8ringsdokument fra oktober 2008. Analysene sier henholdsvis at \u00abdet [er] en mulighet for at nettonytten kan bli positiv\u00bb og at \u00abdet er grunn til \u00e5 tro at den nyttemessige oppsiden er st\u00f8rre enn den kostnadsmessig nedsiden\u00bb.\n\nFlataker fortellet at NVE ser for seg at nytten er enda st\u00f8rre i dag enn den ble ansl\u00e5tt til \u00e5 v\u00e6re for ti \u00e5r siden, blant annet p\u00e5 grunn av den store \u00f8kningen i antall el-biler i Norge.\n\nI fremtiden kan det kan alts\u00e5 bli dyrere \u00e5 bruke str\u00f8m i perioder med stor ettersp\u00f8rsel, for eksempel ved middagstid. Dette blir mulig med de nye str\u00f8mm\u00e5lerne, fordi disse rapporterer inn str\u00f8mforbruket \u00e9n gang i timen. Med de gamle str\u00f8mm\u00e5lerne m\u00e5 str\u00f8mkundene lese av str\u00f8mmen selv, og sende inn tall p\u00e5 samlet forbruk i ettertid.\n\nDette gir ikke str\u00f8mselskapene noen mulighet til \u00e5 finne ut n\u00e5r forbrukeren bruker str\u00f8m, og nettselskapene m\u00e5 regne ut en gjennomsnittspris p\u00e5 str\u00f8mmen i perioden, som de fordeler p\u00e5 str\u00f8mkundene etter hvor stort forbruk de har.\n\nFremover vil du i stedet betale for den str\u00f8mmen du bruker, til den prisen str\u00f8mmen koster akkurat da du brukte den.\n\nEtter planen skal ogs\u00e5 nettleien regnes ut fra n\u00e5r p\u00e5 d\u00f8gnet du bruker str\u00f8m. Dette kalles effekttariff.\n\n\u2014 Kommer til \u00e5 bruke mer str\u00f8m\n\nNVE har nettopp hatt en foresl\u00e5tt l\u00f8sning for effekttariffer ute p\u00e5 h\u00f8ring. Ove Flataker i NVE sier:\n\nFlataker mener det er et spesielt stort behov for effekttariffer i Norge:\n\nEffekttariffen skal etter planen innf\u00f8res for alle fra 2021. Flataker forteller at det er vanskelig \u00e5 si hvordan den nye tariffen vil p\u00e5virke str\u00f8mregningen.\n\nDyrere for noen, billigere for andre\n\nAvdelingsdirekt\u00f8ren forteller at de har sett p\u00e5 forbruksdata fra 500 kunder med automatiske str\u00f8mm\u00e5lere. Basert p\u00e5 disse tallene regner NVE med at de fleste kundene vil komme omtrent likt ut. Noen vil f\u00e5 lavere regning, andre vil f\u00e5 h\u00f8yere.\n\nSamtidig mener Flataker at forbrukerne vil f\u00e5 lavere regning p\u00e5 sikt, som f\u00f8lge av systemet:\n\nP\u00e5budt bruk av effekttariffer er imidlertid ikke vedtatt enn\u00e5, og hittil er det bare noen f\u00e5 nettselskaper som lar str\u00f8mkundene betale mer for \u00e5 bruke str\u00f8mnettet i \u00abrushtiden\u00bb.\n\nAslak \u00d8ver\u00e5s i Energi Norge kjenner heller ikke til at det tilbys str\u00f8mavtaler med timespriser til husholdninger:\n\nFlere har likevel rapportert om dyrere str\u00f8mregning etter at de har f\u00e5tt smartm\u00e5ler i hus. Hva kan dette skyldes?\n\n\u00d8ver\u00e5s mener den kalde vinteren i \u00e5r en en av grunnene til at mange f\u00e5r seg en overraskelse:\n\nI tillegg forteller \u00d8ver\u00e5s at mange f\u00e5r h\u00f8yere str\u00f8mregning n\u00e5r de g\u00e5r over til \u00e5 betale for faktisk forbruk med ny str\u00f8mm\u00e5ler, hvis de ikke tidligere har v\u00e6rt flinke nok til \u00e5 lese av den gamle m\u00e5leren:\n\nMen hvordan kan vi stole p\u00e5 at m\u00e5leren m\u00e5ler riktig? Flere personer hevder de har f\u00e5tt h\u00f8yere str\u00f8mregning etter at de fikk automatisk str\u00f8mm\u00e5ler. Problematikken har blant annet blitt omtalt i .\n\nTo senioringeni\u00f8rer i Justervesenet, som er myndigheten som er ansvarlig for at m\u00e5leutstyr vi bruker i Norge m\u00e5ler riktig, har tidligere uttalt seg om m\u00e5lernes n\u00f8yaktighet i Romerikes Blad.\n\nTil avisen sier senioringeni\u00f8r Kristian Ellingsberg at de som har f\u00e5tt h\u00f8yere str\u00f8mregning, trolig har f\u00e5tt det fordi de gamle m\u00e5lerne viste lavere str\u00f8mforbruk enn det som var reelt.\n\nEuropower, et nyhets- og analysebyr\u00e5 kraftbransjen, skriver at mekaniske m\u00e5lere med dreieskive g\u00e5r tregere med \u00e5rene. Tore Svendsen ved Infrateks m\u00e5lelaboratorium, sier dette til Europower:\n\nHan forteller at \u00e5rsaken er at lagrene i m\u00e5leren blir slitt.\n\nIf\u00f8lge nettleverand\u00f8ren Hafslund regnes det med at de gamle m\u00e5lerne i gjennomsnitt g\u00e5r \u00e9n prosent saktere per 16 \u00e5r.\n\nIf\u00f8lge Justervesenet er de nye str\u00f8mm\u00e5lerne n\u00f8yaktige. Senioringeni\u00f8r Bj\u00f8rn Fjeldstad sier f\u00f8lgende om dette til Romerikes Blad:\n\nForbrukernettstedet har skrevet om elektroingeni\u00f8r Kim Remy Holtet, som har unders\u00f8kt sin egen str\u00f8mm\u00e5ler. Han fant ut at denne m\u00e5leren var riktig innenfor 1 prosents feilmargin.\n\nhar ogs\u00e5 omtalt nederlandsk forskning, som viser at de automatiske str\u00f8mm\u00e5lerne der kunne ha opptil 582 prosents avvik. Men de nederlandske m\u00e5lerne bruker ikke samme teknologi som m\u00e5lerne som skal benyttes i Norge.\n\nOm du f\u00e5r h\u00f8yere eller lavere str\u00f8mregning med ny m\u00e5ler kommer alts\u00e5 hovedsakelig an p\u00e5 f\u00f8lgende:\n\u2022 Om du har v\u00e6rt flink til \u00e5 lese av m\u00e5leren din f\u00f8r utskiftning. Med gamle m\u00e5lere m\u00e5 du lese av str\u00f8mforbruket selv, og sende inn dette til nettselskapet. Hvis du ikke gj\u00f8r dette jevnlig, vil nettselskapet stipulere, eller ansl\u00e5, et forbruk. Hvis det du har betalt avviker fra hvor mye str\u00f8m du faktisk har brukt, vil dette gj\u00f8res opp i det du f\u00e5r ny str\u00f8mm\u00e5ler. Har du betalt for lite f\u00f8r, m\u00e5 du n\u00e5 betale for dette. P\u00e5 samme m\u00e5te kan noen str\u00f8mkunder oppleve \u00e5 f\u00e5 lavere regninger enn f\u00f8r, hvis de har f\u00e5tt stipulert et for h\u00f8yt forbruk.\n\u2022 Om den gamle m\u00e5leren m\u00e5lte n\u00f8yaktig. Mekaniske m\u00e5lere kan g\u00e5 tregere med \u00e5rene. Har du hatt en gammel m\u00e5ler, kan denne ha gjort at du har betalt for lite. Da vil det rapporterte str\u00f8mforbruket ditt, og dermed ogs\u00e5 str\u00f8mregningen, plutselig \u00f8ke med ny m\u00e5ler. P\u00e5 samme m\u00e5te kan noen str\u00f8mkunder oppleve \u00e5 f\u00e5 lavere regninger enn f\u00f8r, hvis den gamle m\u00e5leren gikk for fort.\n\u2022 N\u00e5r p\u00e5 d\u00f8gnet du bruker str\u00f8m. N\u00e5r timesprising og effekttariff innf\u00f8res vil str\u00f8mmen koste mer i \u00abrushtiden\u00bb, n\u00e5r alle andre ogs\u00e5 bruker str\u00f8m. Tilsvarende vil det bli billigere \u00e5 bruke str\u00f8m n\u00e5r nettet ikke er like mye i bruk.\n\u2022 Om str\u00f8mkundene i Norge klarer \u00e5 fordele forbruket sitt p\u00e5 ulike tider i d\u00f8gnet. Hvis forbrukerne klarer dette, blir ikke nettet overbelastet, og nettselskapene slipper \u00e5 bygge ut infrastrukturen. Slik kan nettleien p\u00e5 sikt bli billigere, fordi det er str\u00f8mkundene som betaler regningen for kraftutbyggingen. Hvis forbrukerne derimot ikke klarer \u00e5 omstille forbruket sitt m\u00e5 nettet likevel bygges ut, og nettleien vil \u00f8ke.", "lang": "no"}