{"title": "Fjala e Mbajtur p\u00ebr Z\u00ebvend\u00ebsimin e Qymyrit", "subtitle": "", "author": "kallxo.com", "date": null, "vclaim_id": "vclaim-id-2891", "url": "https://kallxo.com/krypometer/fjala-e-mbajtur-per-zevendesimin-e-qymyrit/", "vclaim": "Emisioni \u201cJeta n\u00eb Kosov\u00eb\u201d gjat\u00eb jav\u00ebs s\u00eb kaluar p\u00ebr tem\u00eb ka pasur ngrohjen. N\u00eb prag t\u00eb dimrit \u00ebsht\u00eb diskutuar se si t\u2019i gjendet alternativa qymyrit p\u00ebr ngrohje. N\u00eb k\u00ebt\u00eb emision p\u00ebrve\u00e7 fakteve t\u00eb paraqitura p\u00ebr nivelin e lart\u00eb t\u00eb ndotjes n\u00eb kryeqytet nga djegia e qymyrit, \u00ebsht\u00eb konstatuar se rrezik t\u00eb lart\u00eb p\u00ebrb\u00ebn ngrohja me qymyr e hap\u00ebsirave publike, si\u00e7 jan\u00eb shkollat apo \u00e7erdhet. N\u00eb k\u00ebt\u00eb emision, ministrja e Mjedisit dhe Planifikimit Hap\u00ebsinor, Albena Reshitaj u zotua se t\u00eb m\u00ebrkur\u00ebn q\u00eb kaloi do t\u00eb z\u00ebvend\u00ebsoj\u00eb qymyrin me dru n\u00eb dy institucione arsimore.\n\n\u201cT\u00eb m\u00ebrkur\u00ebn, k\u00ebt\u00eb q\u00eb do t\u00eb vjen, ne do t\u2019i nd\u00ebrprejm\u00eb p\u00ebrdorimin e th\u00ebngjillit n\u00eb dy \u00e7erdhe n\u00eb Prishtin\u00eb dhe kjo n\u00eb baz\u00eb t\u00eb aktiviteteve, p\u00ebrdorimi i th\u00ebngjillit \u00ebsht\u00eb shum\u00eb shqet\u00ebsues\u201d, pati th\u00ebn\u00eb Reshitaj n\u00eb Emisionin \u2018Jeta n\u00eb Kosov\u00eb\u2019, ku ishte e ftuar p\u00ebr t\u00eb diskutuar n\u00eb lidhje me ndotjen e ajrit dhe ngrohjen me qymyr.", "lang": "sq"}