{"title": "Czy Narodowy Fundusz Zdrowia zostanie zlikwidowany?", "subtitle": "Czy Narodowy Fundusz Zdrowia zostanie zlikwidowany? Sprawdzamy co na ten temat powiedzia\u0142 Stanis\u0142aw Karczewski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-5534", "url": "https://demagog.org.pl/wypowiedzi/czy-narodowy-fundusz-zdrowia-zostanie-zlikwidowany/", "vclaim": "Program Platformy Obywatelskiej z 2007 przewidywa\u0142 podzia\u0142 NFZ na kilka konkuruj\u0105cych funduszy publicznych,oferuj\u0105cych ubezpieczenie w zakresie podstawowym. W tym celu miano okre\u015bli\u0107 zakres i warto\u015b\u0107 minimalnych \u015bwiadcze\u0144 podstawowych wynikaj\u0105cy z ubezpieczenia podstawowego wraz z wycen\u0105. Program przewidywa\u0142 w przysz\u0142o\u015bci dopuszczenie do dzia\u0142ania innych instytucji ubezpieczeniowych, a tak\u017ce wprowadzenie systemu ubezpiecze\u0144 dodatkowych.\n\nW 2010 roku, Ewa Kopacz (jako przewodnicz\u0105ca komisji zdrowia) zapowiada\u0142a likwidacje NFZ, utworzenie ubezpieczalni kt\u00f3re przejm\u0105 dotychczasowe zadania NFZ. W ramach kierunk\u00f3w reformy NFZ, przedstawionych w marciu 2013 r. przez ministra Ar\u0142ukowicza, zapowiedziano likwidacje centrali NFZ.\n\nProgram PiS z 2014 zapowiada\u0142 likwidacj\u0119 NFZ i finansowanie opieki zdrowotnej wprost z bud\u017cetu pa\u0144stwa, do kt\u00f3rego trafia\u0142a by sk\u0142adka zdrowotna. Zapowied\u017a likwidacji NFZ pojawi\u0142a si\u0119 w planach dzia\u0142a\u0144 resortu zdrowia przedstawionych w grudniu 2015 r. Szczeg\u00f3\u0142y planu likwidacji NFZ maj\u0105 zosta\u0107 przedstawione w drugiej po\u0142owie roku.\n\n Wobec powy\u017cszych informacji, wypowied\u017a nale\u017cy uzna\u0107 za prawdziw\u0105.", "lang": "pl"}