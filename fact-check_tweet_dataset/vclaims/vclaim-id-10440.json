{"title": "Zaia ha ragione sui record nella produzione di vino", "subtitle": "", "author": "pagellapolitica.it", "date": null, "vclaim_id": "vclaim-id-10440", "url": "https://pagellapolitica.it/dichiarazioni/8047/zaia-ha-ragione-sui-record-nella-produzione-di-vino", "vclaim": "\"Non \u00e8 un caso che la pi\u00f9 grande Fiera del vino sia in Italia e nel Veneto perch\u00e9 l\u2019Italia \u00e8 il primo produttore del mondo con 40 milioni di ettolitri e il Veneto \u00e8 il primo produttore d\u2019Italia con 8,5 milioni di ettolitri\".\n\nLuca Zaia, governatore del Veneto, ha inaugurato a Verona lo stand della regione alla fiera vitivinicola Vinitaly. Zaia \u00e8 quindi intervenuto su Twitter rivendicando a quella veneta il primato della fiera \u201cpi\u00f9 grande\u201d, oltre a sottolineare i record di Italia e Veneto nella produzione vinicola.\n\nVinitaly \u00e8 sicuramente una fiera con una storia e numeri molto rilevanti nel panorama vitivinicolo internazionale. Se sia effettivamente la pi\u00f9 grande in assoluto, per\u00f2, dipende dai parametri di giudizio usati, come numero di espositori, Paesi rappresentati, numero di operatori e cos\u00ec via.\n\nAnche la francese Vinexpo supera Vinitaly alle voci \u201cPaesi produttori\u201d e \u201cresponsabili acquisti\u201d. La fiera di Bordeaux, infatti, con 40.500 - oltre 10.000 in pi\u00f9 rispetto a Vinitaly e 5.000 in pi\u00f9 di ProWein - vanta il maggiore numero in assoluto di operatori incaricati degli acquisti di vino. E forse questo \u00e8 anche uno degli aspetti che contribuiscono a spiegare il vantaggio dell\u2019industria francese del vino in alcuni mercati emergenti importanti come la Cina.\n\nVa letta in questo contesto la decisione di Vinitaly di organizzare eventi fieristici collegati alla kermesse veronese negli Stati Uniti, in Russia e a Hong Kong Kong. L\u2019iniziativa serve infatti anche a ridurre le distanze con Vinexpo, che ha gi\u00e0 dato vita a fiere \u201csatellite\u201d in centri nevralgici come New York, Tokyo e Hong Kong.\n\nA proposito di Cina, bisogna poi notare che le due maggiori fiere che si svolgono nel Paese, nate nemmeno dieci anni fa, gi\u00e0 mostrano numeri interessanti. Le fiere di Hong Kong e Guangzhou hanno ad esempio superato il Vinitaly per numero di Paesi produttori \u2013 rispettivamente 38 e 52 contro 33 - anche se per numero di buyer sono ancora lontane dai numeri di Bordeaux, D\u00fcsseldorf e Verona.\n\nSe la posizione di Vinitaly fra le fiere mondiali di settore dipende dai criteri di misurazione, la posizione dell\u2019Italia nella classifica dei maggiori produttori mondiali di vino \u00e8 invece assodata. Secondo i dati sulla congiuntura vitivinicola mondiale pubblicati dalla , nel 2017 l\u2019Italia si \u00e8 confermata per il terzo anno consecutivo il primo produttore al mondo di vino, con 39,3 milioni di ettolitri, seguita dalla Francia, con 36,7 milioni di ettolitri, e dalla Spagna, con 33,5 milioni di ettolitri.\n\nZaia arrotonda la cifra dell\u2019Italia a 40 milioni di ettolitri e ha sostanzialmente ragione. Da notare che tutti e tre i maggiori produttori mondiali hanno registrato dei cali abbastanza netti della produzione nel 2017 rispetto all\u2019anno precedente, a causa delle condizioni climatiche sfavorevoli. Le flessioni vanno dal 23 per cento dell\u2019Italia, al 19 per cento della Francia, al 15 per cento della Spagna.\n\nSe invece della quantit\u00e0 in ettolitri di vino prodotto, per\u00f2, si guarda al valore in euro dello stesso vino venduto, \u00e8 invece la Francia a guidare la classifica mondiale. Secondo le stime de \u201cI numeri del vino\u201d, un blog specializzato, il fatturato dei vini francesi venduti nel mondo nel 2016 \u00e8 ammontato complessivamente a 25,6 miliardi di euro. L\u2019Italia, che \u00e8 seconda nella classifica del fatturato, ha ricavato dalle proprie vendite poco pi\u00f9 della met\u00e0 della Francia, vale a dire 13,9 miliardi di euro.\n\nSe si guarda alla media dei fatturati annuali del decennio 2006-2016, emerge chiaramente che il maggiore fatturato dei produttori francesi costituisce una tendenza consolidata che i loro concorrenti italiani non sono ancora riusciti a scalfire, nonostante l\u2019Italia abbia superato la Francia per volumi di vino prodotto. Il ricavo medio dei vini francesi risulta infatti di 23,1 miliardi di euro l\u2019anno, pi\u00f9 del doppio rispetto ai 10,5 miliardi di euro dell\u2019Italia e oltre quattro volte i 5,3 miliardi di euro degli Stati Uniti, terzi nella classifica del valore.\n\nPer quanto riguarda la produzione vitivinicola su scala regionale, secondo i dati Istat, citati da \u201cI numeri del vino\u201d e riferiti al 2016, ultimo anno per il quale sono disponibili cifre ufficiali complete, il Veneto ha primeggiato in Italia con 10,14 milioni di ettolitri prodotti, seguito dalla Puglia e dall\u2019Emilia Romagna, rispettivamente con 8,79 e 7,03 milioni di ettolitri.\n\nIl Veneto vanta non solo la maggiore produzione quantitativa di vino in Italia, ma anche la maggiore redditivit\u00e0 della propria produzione. Secondo la \u201cIndagine sul settore vinicolo\u201d da poco pubblicata da Mediobanca, infatti, il rendimento del capitale investito (ROI) delle aziende vitivinicole venete \u00e8 del 9,4 percento, il pi\u00f9 alto fra le 155 aziende con oltre 25 milioni di euro di fatturato ciascuna censite, seguito dalle aziende toscane e del Trentino Alto Adige, con ROI rispettivamente dell\u20198,7 percento e del 7,2 percento.\n\nLe dichiarazioni su Twitter del governatore del Veneto Luca Zaia, in conclusione, sono sostanzialmente corrette per quanto riguarda i dati sulla produzione vitivinicola: l\u2019Italia \u00e8 in effetti il primo produttore mondiale e il Veneto la regione con la produzione quantitativamente pi\u00f9 importante. Pi\u00f9 discutibile invece la parte di dichiarazione sul primato di Vinitaly fra le maggiori fiere del vino in ambito internazionale, che dipende dai parametri che si sceglie di adottare. Nel complesso, comunque, Zaia merita un \u201cC\u2019eri quasi\u201d.\n\n: numero di espositori, paesi produttori e buyer sono presenti a questo link. Il numero di operatori professionali \u00e8 contenuto in questo PDF.\n\n: numero di espositori e paesi produttori sono presenti a questo link. Il numero di operatori professionali e di buyer \u00e8 stato da noi calcolato in base a dati comunicati a noi dalla fiera.\n\n: il numero di espositori, paesi produttori e operatori professionali \u00e8 presente a questo link. Il numero di buyer, come indicato in tabella, non \u00e8 disponibile.\n\n: il numero di espositori e paesi produttori \u00e8 presente a questo link. Il numero di buyer si trova in fondo a questa pagina del loro sito. Il numero di operatori professionali, come indicato in tabella, non \u00e8 disponibile.", "lang": "it"}