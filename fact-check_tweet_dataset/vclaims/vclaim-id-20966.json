{"title": "Nei, 80 prosent av midlertidig ansatte er ikke i fast jobb etter ett \u00e5r", "subtitle": "If\u00f8lge FAFO-rapporten Lunde selv viser til, er det riktige tallet 51 prosent.", "author": "www.faktisk.no", "date": null, "vclaim_id": "vclaim-id-20966", "url": "https://www.faktisk.no/faktasjekker/roA/nei-80-prosent-av-midlertidig-ansatte-er-ikke-i-fast-jobb-etter-ett-ar", "vclaim": "H\u00f8yres stortingsrepresentant Heidi Nordby Lunde m\u00f8tte torsdag 20. juli Arbeiderpartiets Truls Wickholm til debatt om midlertidige ansettelser i TV 2 Nyhetskanalen. I debatten stilte programlederen sp\u00f8rsm\u00e5l om Lunde kunne legge frem statistikk som viser at midlertidige ansettelser f\u00f8rer til flere faste jobber. Lunde svarte:\n\nP\u00e5 Twitter viser Lunde til en rapport fra FAFO som angivelig viser at 80 prosent av midlertidig ansatte er i fast jobb etter 12 m\u00e5neder:\n\nRapporten ble publisert i 2016 og tar for seg tilknytningsformer i arbeidslivet. Tallene som presenteres er hovedsakelig basert p\u00e5 arbeidsmarkedsstatistikk fra SSBs arbeidskraftsunders\u00f8kelser (AKU) fra 1. kvartal 2009 til 3. kvartal 2013. Arbeids- og sosialdepartementet var oppdragsgiver for prosjektet.\n\nDet stemmer alts\u00e5 at 80 prosent av de midlertidig ansatte var sysselsatt etter ett \u00e5r, men definisjonen av sysselsatt inkluderer her b\u00e5de fast ansettelse, midlertidig ansettelse og selvstendig n\u00e6ringsdrivende.\n\nI tabellen p\u00e5 side 76 i rapporten, brytes derimot tallene ned p\u00e5 ansettelsesform:\n\nHer ser vi at det riktige tallet for andelen midlertidig ansatte som er i fast jobb etter ett \u00e5r, if\u00f8lge dokumentasjonen Lunde selv viser til, er 51 prosent.\n\nFaktisk.no tar kontakt med forskningskoordinator Kristine Nergaard i FAFO for \u00e5 h\u00f8re om det finnes oppdaterte tall:", "lang": "no"}