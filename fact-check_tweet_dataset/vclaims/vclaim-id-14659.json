{"title": "Abbiamo davvero solo 12 anni per salvarci dal riscaldamento globale?", "subtitle": "A lanciare l'allarme \u00e8 la co-portavoce dei Verdi Elena Grandi, mentre \u00e8 in corso la COP24\u00a0a Katowice", "author": "www.agi.it", "date": "2018-12-06T08:00+0100", "vclaim_id": "vclaim-id-14659", "url": "https://www.agi.it/fact-checking/riscaldamento_globale_katowice-4707677/news/2018-12-06/", "vclaim": "Il 3 dicembre \u00e8 iniziata a Katowice, in Polonia, la COP24, la pi\u00f9 importante conferenza a livello mondiale sul cambiamento climatico organizzata dalle Nazioni Unite. L\u2019incontro arriva tre anni dopo gli Accordi di Parigi del 2015 \u2013 quando 197 Paesi si sono impegnati a contenere l\u2019aumento medio delle temperatura mondiale ben al di sotto di 2\u00b0C \u2013 e a due anni dal 2020, data in cui gli effetti dell\u2019accordo si dovranno tradurre in azioni concrete.\n\nPartiamo da un dato di fatto: il riscaldamento globale \u00e8 un fenomeno reale, causato dall\u2019essere umano. Sull\u2019origine antropica del riscaldamento globale il consenso della comunit\u00e0 scientifica infatti \u00e8 pressoch\u00e9 unanime: tra il 97,2 per cento e il 99,9 per cento dei ricercatori \u2013 a seconda degli studi \u2013 \u00e8 concorde nel dire che le attivit\u00e0 umane, come la continua emissione in atmosfera di anidride carbonica (CO2), hanno causato un aumento della temperatura media globale di 1\u00b0C rispetto ai livelli pre-industriali dell\u2019Ottocento, generando conseguenze sempre pi\u00f9 gravi per la Terra e le specie viventi che la abitano.\n\nIl che non significa che tutte le aree del pianeta avranno questo incremento. Essendo un dato medio, alcune zone, e in corrispondenza di determinate stagioni, avranno invece aumenti ben maggiori.\n\nIn questo contesto, le conseguenze per l\u2019ambiente, la fauna e la flora terrestri di un aumento di solo mezzo grado sarebbero disastrose. Tra le pi\u00f9 citate dai ricercatori, ci sono la scomparsa delle foreste amazzoniche, l\u2019aumento vertiginoso della desertificazione, la distruzione di migliaia di specie animali, la perdita dei ghiacciai e di terre adatte alla coltivazione, e l\u2019incremento di fenomeni come inondazioni e uragani. In realt\u00e0, anche solo un decimo di grado in pi\u00f9, che pu\u00f2 sembrare poca cosa, pu\u00f2 fare danni irreparabili, dal momento che gli effetti di questi aumenti non sono lineari, ma possono essere repentini ed estremi.\n\nDa un lato, quindi, \u00e8 vero dire che il tempo per \u00absalvarci\u00bb dal cambiamento climatico sembra essere finito. Dall\u2019altro lato, per\u00f2, resta aperta la possibilit\u00e0 di riuscire a evitare che le conseguenze siano il pi\u00f9 possibile devastanti, e adattarci a quello che potr\u00e0 accadere.\n\nDall\u2019altra, i Paesi in via di sviluppo \u2013 come l\u2019India e diverse nazioni africane e asiatiche \u2013 vogliono certezze sul sostegno di chi ha per decenni sfruttato la possibilit\u00e0 di crescere e svilupparsi senza limiti.\n\nLa co-portavoce dei Verdi Elena Grandi ha dichiarato che \u00ab\u00e8 gi\u00e0 troppo tardi\u00bb per fermare il cambiamento climatico, e che ormai abbiamo solo \u00ab12 anni\u00bb per fermare l\u2019aumento delle temperature.\n\nSecondo le ricerche pi\u00f9 recenti e autorevoli della comunit\u00e0 scientifica internazionali, Grandi ha ragione. Entro il 2030 \u2013 poco pi\u00f9 di 11 anni \u2013 la temperatura media della Terra aumenter\u00e0 con certezza di almeno 1,5\u00b0C, ma solo se saranno intraprese misure che oggi appaiono sempre pi\u00f9 difficili da realizzare.", "lang": "it"}