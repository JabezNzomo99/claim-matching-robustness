{"title": "Un governo piccolo piccolo?", "subtitle": "", "author": "pagellapolitica.it", "date": null, "vclaim_id": "vclaim-id-755", "url": "https://pagellapolitica.it/dichiarazioni/6969/un-governo-piccolo-piccolo", "vclaim": "Ospite di , Matteo Renzi ha smentito che ci sar\u00e0 un \u201crimpasto\u201d nel prossimo futuro, specificando per\u00f2 che il governo \u201cnon \u00e8 ancora completo\u201d. Ha anche sostenuto che il suo governo sia il \u201cpi\u00f9 piccolino\u201d della storia repubblicana, fatto salvo un governo presieduto da De Gasperi.\n\nIl governo Renzi \u00e8 composto oggi da 15 ministri e 41 sottosegretari, oltre al Presidente del Consiglio. Al momento del suo insediamento c\u2019era un ministro (Maria Carmela Lanzetta agli Affari regionali, che si \u00e8 poi dimessa il 30 gennaio 2015) e tre sottosegretari in pi\u00f9. In totale quindi 16 ministri, 44 sottosegretari, pi\u00f9 il Premier.\n\nDato che Renzi ha voluto dare l\u2019impressione di un governo snello e leggero, nel suo complesso, e \u201ccon meno poltrone\u201d, vale la pena prendere in considerazione non solo il numero dei ministri, ma anche quello dei sottosegretari. nell\u2019archivio storico del sito precedente del Senato della Camera\n\nCome si vede, il governo Renzi ha in effetti il record negativo per il numero di ministri, ma se si prendono in considerazione anche viceministri e sottosegretari le cose si fanno pi\u00f9 complicate. Con 44 persone al momento dell\u2019insediamento, ben cinque governi della Seconda Repubblica ne avevano nominati di meno (il primato negativo, con 27, \u00e8 del governo Monti). In totale, i suoi 61 membri iniziali sono parecchi di pi\u00f9 dei 45 scelti da Monti, ma superano anche i 55 dell\u2019ultimo governo Berlusconi e del governo Dini.\n\nRenzi ha per\u00f2 nominato anche un governo De Gasperi come lontano antecedente: in quella occasione, ha detto, i ministri erano 15 \u201ccome noi\u201d. Si tratta dell'esecutivo De Gasperi III che, a dispetto del numerale, \u00e8 il secondo della storia repubblicana (il governo De Gasperi I si insedi\u00f2 infatti prima del referendum su repubblica o monarchia). Rimase in carica solo dal 2 febbraio al 30 maggio 1947 ed era composto inizialmente da 14 ministri pi\u00f9 lo stesso De Gasperi, che mantenne le deleghe anche di ministro per l\u2019Africa italiana.\n\nCome si vede, l'insieme dei 16 componenti del governo Renzi attuale \u00e8 in effetti quasi un record, superato al ribasso solo dal De Gasperi III, in carica per 4 mesi nel 1947. Se si considerano i 17 membri dell\u2019insediamento, il governo Renzi \u00e8 pareggiato dal successivo De Gasperi IV, in carica per quasi un anno tra il 1947 e il 1948.\n\nLe cose si fanno pi\u00f9 interessanti considerando sottosegretari e membri complessivi del governo. Nessuno dei primi venti governi ha raggiunto i 44 viceministri e sottosegretari del governo Renzi e solo quattro hanno superato i 61 componenti. Per fare solo un esempio, il De Gasperi III, citato dal Presidente del Consiglio come termine di confronto, contava in realt\u00e0 quasi la met\u00e0 dei componenti, tra sottosegretari e viceministri (24 contro 44). In quel periodo storico - tocca tener presente - gli esecutivi erano normalmente pi\u00f9 \u201csnelli\u201d rispetto ai decenni successivi.\n\nE per il resto della Prima Repubblica? Oltre ai 33 governi gi\u00e0 citati, ci sono stati altri 30 governi della Repubblica taliana, tra il febbraio \u201966 (insediamento del governo Moro III) e il maggio 1994 (fine del governo Ciampi). In questo lungo periodo il primato rivendicato da Renzi si vede pi\u00f9 chiaramente.\n\nNessun governo di quelle quasi tre decadi ha avuto infatti meno ministri del governo Renzi, non scendendo mai sotto i 22 dei governi Moro V-Andreotti V. Alcuni (per la precisione sette) hanno avuto meno dei suoi 44 sottosegretari, con il record negativo (32) del brevissimo Andreotti I.\n\nDi conseguenza, sommando ministri e sottosegretari, solo due esecutivi - il gi\u00e0 citato Andreotti I e il sesto governo Fanfani - hanno avuto un numero complessivo di componenti inferiore ai 61 del governo Renzi (rispettivamente 56 e 57); uno lo pareggia (il Moro V).\n\nReclamare primati \u00e8 sempre rischioso. Il Presidente del Consiglio dice che un governo De Gasperi ha avuto lo stesso numero di componenti del suo: in realt\u00e0 il De Gasperi III aveva un membro in meno e il successivo De Gasperi IV lo eguagliava. Ma citando le generiche \u201cpoltrone\u201d invita ad andare a verificare la composizione numerica del suo esecutivo nel senso pi\u00f9 ampio, contando viceministri e sottosegretari, una classifica in cui Renzi ha molti suoi predecessori pi\u00f9 parsimoniosi di lui. \u201cN\u00ec\u201d per il Premier.", "lang": "it"}