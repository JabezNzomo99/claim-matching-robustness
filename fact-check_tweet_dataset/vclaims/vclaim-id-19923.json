{"title": "Prodi ha ragione: non tassare gli immobili \u00e8 un'anomalia", "subtitle": "", "author": "pagellapolitica.it", "date": null, "vclaim_id": "vclaim-id-19923", "url": "https://pagellapolitica.it/dichiarazioni/7836/prodi-ha-ragione-non-tassare-gli-immobili-e-unanomalia", "vclaim": "Con la legge di stabilit\u00e0 2016 (art.1 commi 10 e ss.) infatti l'IMU e la TASI sono state definitivamente abolite per tutte le prime case (eccetto quelle \"di lusso\").\n\nNon abbiamo modo di verificare se l'affermazione sia corretta, non potendo analizzare i quasi 200 Stati esistenti sul pianeta. Possiamo tuttavia verificare la situazione negli altri grandi Paesi europei e negli Usa.\n\nSono generalmente previste una tassa fondiaria e una tassa sulla propriet\u00e0 dell'immobile . La prima, che paga al Comune chi abita nell'immobile (che ne sia proprietario o meno),\u00e8 calcolata in base alla rendita catastale, che viene poi moltiplicata per indici differenti a seconda delle province e della citt\u00e0, e con la possibilit\u00e0 di dedurre alcuni costi.\n\nSono possibili sconti ed esenzioni in considerazione di vari fattori (ad esempio gli studenti non la pagano, cos\u00ec come i disabili e coloro che se ne prendono cura, se non sono il partner, il coniuge o i genitori).\n\nNegli Usa quasi tutti i governi locali hanno delle tasse sulla casa, da cui traggono una quota rilevante delle proprie risorse. Secondo uno studio del 2013, nel 2011 hanno generato il 34,6% degli introiti totali delle amministrazioni locali e il 63,9% degli introiti auto-generati da tali amministrazioni.\n\nLa base su cui viene calcolata la \"tassa sulla propriet\u00e0\" \u00e8 il valore dell'immobile ma le aliquote possono variare molto da Stato a Stato. Le pi\u00f9 alte sono a New York e in New Jersey, mentre le pi\u00f9 basse sono in Alabama e Louisiana.\n\nNei limiti che abbiamo esplicitato all'inizio, il confronto con gli altri Paesi d\u00e0 tendenzialmente ragione a Romano Prodi. Le tasse sugli immobili sono diffuse nei grandi Stati europei e negli Usa, servono generalmente a finanziare i Comuni e per le persone meno abbienti o in condizioni particolari sono spesso previste deduzioni e agevolazioni.", "lang": "it"}