{"title": "Bersani, i voucher e i pronostici", "subtitle": "", "author": "pagellapolitica.it", "date": null, "vclaim_id": "vclaim-id-17321", "url": "https://pagellapolitica.it/dichiarazioni/7631/bersani-i-voucher-e-i-pronostici", "vclaim": "\"Io pronosticai sei mesi fa che noi saremmo arrivati a fine anno a 140 milioni di ore a voucher. Ci stiamo arrivando\" (Min. 3:13)\n\nOspite degli studi del , la diretta pomeridiana del , Pierluigi Bersani ha parlato anche del Jobs Act, la riforma del lavoro del governo Renzi su cui nei prossimi mesi potrebbe essere indetto un referendum. L\u201911 gennaio la Consulta dovrebbe pronunciarsi in merito ai tre quesiti referendari presentati dalla Cgil: ripristino dell\u2019articolo 18, responsabilit\u00e0 e controllo sugli appalti, eliminazione dei voucher. E proprio sui voucher, i cosiddetti \u201cbuoni\u201d con cui vengono pagate le prestazioni di lavoro accessorie, si \u00e8 espresso l\u2019ex segretario del Pd, sostenendo di aver fatto una previsione sei mesi fa. Bersani avrebbe dichiarato che alla fine del 2016 l\u2019Italia sarebbe arrivata a 140 milioni di ore di lavoro tramite voucher. Vediamo come stanno le cose.\n\nLa verifica dell'autocitazione di Bersani pone due temi sul tavolo: il tempo e il contenuto di questa prima dichiarazione. Facendo una ricerca online, emerge che la notizia \u00e8 stata data da alcuni giornali come e l\u2019agenzia non sei mesi fa ma a settembre, in occasione della Festa dell\u2019Unit\u00e0 di Padova. E veniamo all'altro punto. Secondo le tre testate, l\u2019ex segretario del Pd avrebbe parlato di 140 milioni di euro di voucher previsti per la fine del 2016, mentre ai giornalisti di via Solferino ha citato \"140 milioni di ore a voucher\". Ricordiamo che l\u2019importo nominale di ogni voucher ammonta a 10 euro: la somma comprende la contribuzione a favore della Gestione separata Inps (1,30 euro), quella in favore dell\u2019Inail (0,70 euro) e una quota per la gestione del servizio Inps (0,50 euro). Alla fine dei conti il compenso netto che entra in tasca al lavoratore \u00e8 di 7,50 euro. sito\n\nDurante la puntata del , Bersani ha fatto un altro pronostico, dicendo che alla fine dell\u2019anno potremmo arrivare a 140 milioni di ore di lavoro tramite voucher. Questa seconda parte della dichiarazione non pu\u00f2 essere completamente verificata perch\u00e9 i dati non sono aggiornati a dicembre. In base all'ultimo Osservatorio sul precariato dell\u2019Inps, rilasciato il 10 dicembre 2016, relativo al periodo compreso tra gennaio e ottobre 2016, leggiamo che in Italia sono stati venduti 121.506.894 buoni lavoro dal valore nominale di dieci euro caduno. Possiamo dedurre che l\u2019approssimazione di ore fatta da Bersani \u00e8 verosimile anche se non sappiamo quale potrebbe essere la tendenza nei due mesi non conteggiati dallo studio, novembre e dicembre 2016. Per fare una stima, possiamo ipotizzare che ogni mese siano stati staccati tra i 10 e gli 11 milioni di buoni (si veda per esempio la differenza tra la stima settembre - ottobre o la media mensile del periodi gennaio - ottobre) quindi se fosse mantenuto lo stesso andamento per novembre e dicembre il calcolo sarebbe approssimatamente corretto. Di sicuro, al di l\u00e0 delle congetture, c\u2019\u00e8 solo l\u2019incremento dell\u2019utilizzo dei voucher nei primi dieci mesi degli ultimi due anni, spesso esteso a prestazioni non accessorie: nel 2016 si e' registrata una crescita del 32,3 per cento rispetto al 2015 e in quell\u2019anno l\u2019asticella si era alzata del 67,6 per cento rispetto allo stesso arco temporale del 2014.\n\nPierluigi Bersani, ospite del , ha menzionato un suo pronostico di sei mesi fa in cui stimava che alla fine del 2016 gli italiani avrebbero lavorato con i voucher 140 milioni di ore. Tre testate nazionali riportano questa previsione fatta dall\u2019ex segretario del Pd durante una Festa dell\u2019Unit\u00e0 a Padova a fine settembre. Tuttavia e' bene precisare che all'epoca Bersani avrebbe parlato non di ore ma di milioni di euro di voucher. Una svista che sarebbe stata non di poco conto, se ripetuta, visto che se moltiplichiamo il valore nominale netto di un buono minimo (7,50 euro) per il totale di voucher venduti da gennaio a ottobre 2016, 121.506.894, il dato pi\u00f9 aggiornato dell'Inps (gennaio-ottobre 2016), la somma allo stato attuale supera i 900 milioni di euro. Se Bersani avesse davvero detto \"euro\" al posto di \"ore\", per lui ci sarebbe un giudizio piu' severo, ma siccome si corregge e la dichiarazione attuale riporta correttamente il termine \"ore\", ci limitiamo ad un \"C'eri quasi\".", "lang": "it"}