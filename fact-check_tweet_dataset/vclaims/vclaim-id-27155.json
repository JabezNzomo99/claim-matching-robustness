{"title": "Con il nuovo governo si sono persi 75 mila posti di lavoro?", "subtitle": "", "author": "pagellapolitica.it", "date": null, "vclaim_id": "vclaim-id-27155", "url": "https://pagellapolitica.it/dichiarazioni/8178/con-il-nuovo-governo-si-sono-persi-75-mila-posti-di-lavoro", "vclaim": "\u00abDa quando \u00e8 in carica il Governo, si sono gi\u00e0 persi 75 mila occupati: 350 posti di lavoro al giorno. In particolare, crollano i contratti a tempo indeterminato, mentre aumentano quelli precari, sta cio\u00e8 fallendo l\u2019obiettivo prioritario del cosiddetto \u2018decreto dignit\u00e0\u2019\u00bb\n\nIl presidente della Regione Lazio Nicola Zingaretti ha ragione sulla perdita di 75 mila occupati negli ultimi sei mesi del 2018, anche se poi \u00e8 impreciso quando, facendo il calcolo della perdita giornaliera, li qualifica come \u00abposti di lavoro\u00bb.\n\nIl candidato alla segreteria del Partito democratico ha invece torto quando parla di un crollo dei contratti a tempo indeterminato e di un aumento di quelli precari. Sono aumentati sia i primi che i secondi. Avrebbe ragione, al netto nell\u2019esagerazione sul \u201ccrollo\u201d dei tempi indeterminati, se parlasse di occupati e non di contratti.", "lang": "it"}