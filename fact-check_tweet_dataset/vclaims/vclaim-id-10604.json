{"title": "Il governo Renzi e il mare \u201cceduto\u201d alla Francia", "subtitle": "", "author": "pagellapolitica.it", "date": null, "vclaim_id": "vclaim-id-10604", "url": "https://pagellapolitica.it/dichiarazioni/7114/il-governo-renzi-e-il-mare-ceduto-alla-francia", "vclaim": "\"Il 21 marzo 2015 [...] Gentiloni ha firmato un trattato con la Francia in cui cedeva ampie zone di acque italiane ai cugini d\u2019Oltralpe. [...] Alcuni nostri pescherecci sono stati bloccati e addirittura sequestrati dalle autorit\u00e0 francesi. [...] Il governo Renzi ha accettato la cessione di zone di mare a nord della Sardegna non informando il Parlamento\".\n\nCon un post sul suo profilo Facebook in cui riprende la prima pagina di del 14 febbraio - che apre con il titolo \u201cRenzi ha svenduto il nostro mare ai francesi\u201d - la leader di Fratelli d\u2019Italia Giorgia Meloni ha accusato il governo di aver stipulato e non pubblicizzato un accordo internazionale che prevede la cessione\n\nLa questione dei confini marittimi tra Italia e Francia \u00e8 arrivata sulla stampa italiana pochi giorni fa, dopo una lunga serie di interpellanze parlamentari, ma la sua prima comparsa sui media italiani \u00e8 di quasi un mese fa. Tutto comincia dalla vicenda del peschereccio \u201cMina\u201d, proveniente da Sanremo sulla riviera ligure, che venne fermato a met\u00e0 gennaio 2016 dalla guardia costiera francese, portato a Nizza e multato con 8.300 euro perch\u00e9, secondo le autorit\u00e0 francesi, aveva sconfinato dalle acque territoriali italiane.\n\n\u00c8 interessante notare che i primi articoli a dare notizia della vicenda del \u201cMina\u201d, sulla stampa locale, non facevano parola di un nuovo accordo territoriale, quanto piuttosto che \u201c da tempo in quella zona \u00e8 in atto una \u2018guerra\u2019 tra i pescherecci italiani e francesi per la pesca del gambero\u201d. Sembra insomma che le questioni di pesca in quel tratto di mare fossero gi\u00e0 da tempo oggetto di controversia. Il trattato per\u00f2 compare gi\u00e0 in un articolo questa\n\nPi\u00f9 di recente, il deputato sardo del Pdl - ed ex presidente della Regione - Mauro Pili ha denunciato una vicenda simile che sarebbe avvenuta in Sardegna e ha avviato una campagna di opposizione durissima all\u2019accordo molto visibile sulla sua pagina Facebook, formata anche da interrogazioni parlamentari. proteste\n\nha chiesto un incontro con il governo e la mancata ratifica dell\u2019accordo nella sua forma attuale, in quanto danneggerebbe pesantemente l\u2019economia ittica della sua regione. A dimostrazione di quanto il tema sia politicamente trasversale - e abbia toccato ormai tutte le sedi istituzionali - l\u2019eurodeputata del Pd, Renata Briano, ha presentato\n\nCome hanno fatto notare diversi parlamentari nelle loro interrogazioni, la legge con cui l\u2019accordo viene presentato al parlamento - la cui approvazione \u00e8 necessaria, essendo un trattato internazionale - non \u00e8 ancora stata presentata dal governo, e dunque non esiste un testo ufficiale italiano. Diverse fonti di stampa, lo stesso onorevole Pili e il sottosegretario agli Esteri Della Vedova, hanno scritto che l\u2019accordo ha concluso il suo iter di ratifica in Francia, ma noi non siamo riusciti a trovarne traccia nella lista dei trattati bilaterali stipulati tra Italia e Francia a cura dell\u2019amministrazione francese.\n\nSul fronte ittico, il ministro Martina ha dichiarato il 15 febbraio che \u201c \u201d e ha aggiunto che \u00e8 in corso una fase di verifica.\n\nSul fronte politico e diplomatico, la posizione del governo \u00e8 stata espressa dal sottosegretario agli Esteri, Benedetto Della Vedova, che rispondendo a un\u2019interpellanza parlamentare ha elencato i motivi che rendevano necessario il trattato (i confini marittimi non erano mai stati definiti in modo organico, basandosi su accordi vecchi di decenni), il coinvolgimento di molti politici (i negoziati sono andati avanti dal 2006 al 2012 e hanno coinvolto sei ministeri italiani) e alcuni guadagni territoriali ottenuti dall\u2019Italia dalla stipula dell\u2019accordo.\n\nL\u2019accordo sarebbe, dunque, una sorta di scambio, anche se le valutazioni dell\u2019impatto economico delle misure, ha promesso Martina, sono tuttora in corso. Secondo i pi\u00f9 agguerriti oppositori dell\u2019accordo, invece, la differenza a sfavore dell\u2019Italia sarebbe di decine di miglia nautiche a nord della Sardegna (l\u2019area afferente alla Corsica passerebbe dalle 12 alle 40 miglia nautiche). Impossibile chiarire come stanno le cose.\n\nL\u2019accordo di Caen \u00e8 stato effettivamente firmato da Gentiloni, a marzo del 2015, e ha ricevuto in effetti poca pubblicit\u00e0. L\u2019iter formale \u00e8 stato per\u00f2 rispettato: il parlamento lo dovr\u00e0 appunto approvare, perch\u00e9 esso entri in vigore. \u00c8 difficile esprimersi sugli \u201campi tratti di mare\u201d, perch\u00e9 non esistono stime affidabili di quanto siano cambiati i confini - in quanto, prima, alcuni di essi non erano stabiliti incontrovertibilmente. Ma dovrebbe essere difficile esprimersi anche per Giorgia Meloni, che invece mostra molta sicurezza. Per questo, e per la questione procedurale che finora \u00e8 stata rispettata, la dichiarazione per noi \u00e8 un \u201cN\u00ec\u201d.", "lang": "it"}