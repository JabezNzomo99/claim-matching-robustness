{"title": "Czy wymiar sprawiedliwo\u015bci jest najgorzej oceniany przez obywateli?", "subtitle": "Czy wymiar sprawiedliwo\u015bci jest najgorzej oceniany przez obywateli? Sprawdzamy co na ten temat powiedzia\u0142 polityk Patryk Jaki.", "author": "demagog.org.pl", "date": null, "vclaim_id": "vclaim-id-924", "url": "https://demagog.org.pl/wypowiedzi/czy-wymiar-sprawiedliwosci-jest-najgorzej-oceniany-przez-obywateli/", "vclaim": "Czy wymiar sprawiedliwo\u015bci jest najgorzej oceniany przez obywateli?\n\nAktualne informacje na temat opinii Polak\u00f3w dot. funkcjonowania wymiaru sprawiedliwo\u015bci mo\u017cna znale\u017a\u0107 w badaniu CBOS z marca 2016 pt. \u201cOceny instytucji publicznych\u201d. Wed\u0142ug przytoczonych w nim danych funkcjonowanie prokuratury \u017ale ocenia 37% badanych. Zgo\u0142a odmiennego zdania jest 30% ankietowanych. Je\u015bli chodzi o prace s\u0105d\u00f3w oceny rozk\u0142adaj\u0105 si\u0119 w spos\u00f3b nast\u0119puj\u0105cy: 46% \u2013 \u017ale, 29% \u2013 dobrze.\n\nW zwi\u0105zku z brakiem sprecyzowania jakie inne \u201cobszary funkcjonowania pa\u0144stwa\u201d ma na my\u015bli autor wypowiedzi, por\u00f3wnali\u015bmy opinie Polak\u00f3w na temat wymiaru sprawiedliwo\u015bci, z ocenami jakie w marcowym badaniu CBOS otrzyma\u0142y pozosta\u0142e instytucje publiczne.\n\nNegatywne opinie na temat pracy pos\u0142\u00f3w prezentowa\u0142o 57% badanych, a na temat pracy senator\u00f3w \u2013 47%. W styczniu 2015 roku dzia\u0142alno\u015b\u0107 Sejmu ocenia\u0142o pozytywnie 19% Polak\u00f3w, a Senatu 24%; negatywnie o pracy pos\u0142\u00f3w wypowiada si\u0119 66% ankietowanych, podczas gdy prac\u0119 senator\u00f3w \u017ale ocenia 48% pytanych. W marcu 2015r ponownie 66% negatywnie wypowiedzia\u0142o si\u0119 o pracy pos\u0142\u00f3w, a 49% \u017ale oceni\u0142o senator\u00f3w.\n\nPrac\u0119 samorz\u0105d\u00f3w ocenia \u017ale 20% badanych, a dobrze wypowiada si\u0119 o niej 72%.\n\nNegatywnie ocenia go 46% badanych, pozytywnie \u2013 34%. Jednoczenie, wed\u0142ug danych CBOS dot. roku 2014 ca\u0142y system opieki zdrowotnej jest oceniany \u017ale przez 68% respondent\u00f3w. 28% ankietowanych jest zadowolonych z jego funkcjonowania.\n\nDzia\u0142alno\u015b\u0107 NBP dobrze ocenia 56% badanych, a \u017ale \u2013 10%. 28% pozytywnie ocenia funkcjonowanie Gie\u0142dy Papier\u00f3w Warto\u015bciowych, 66% ankietowanych nie ma na jej temat \u017cadnego zdania, a 6% wypowiada si\u0119 o niej negatywnie.\n\nWojsko ocenia dobrze 66% Polak\u00f3w, a 6% ma o nim z\u0142e zdanie. Je\u015bli chodzi o oceny pracy policji: 72% \u2013 pozytywne, 16% \u2013 negatywne. Dzia\u0142alno\u015b\u0107 CBA dobrze ocenia 33%, \u017ale 18%, a 49% nie ma na ten temat zdania. S\u0142u\u017cb\u0119 celn\u0105 ocenia dobrze 35% badanych, a \u017ale jedynie 5%.\n\n28% ocenia TK \u017ale, a 31% dobrze. O dzia\u0142alno\u015bci NIK pozytywnie wypowiada si\u0119 40% ankietowanych, a negatywnie 10%. RPO dobrze oceni\u0142o 45% Polak\u00f3w. Negatywne opinie zaprezentowa\u0142o 10% ankietowanych.\n\nPonadto wed\u0142ug badania po\u015bwi\u0119conego w ca\u0142o\u015bci diagnozie funkcjonowania wymiaru sprawiedliwo\u015bci w Polsce opublikowanego przez CBOS w styczniu 2013r. (BS/5/2013) jedynie 20% doros\u0142ych Polak\u00f3w dobrze ocenia funkcjonowanie s\u0105d\u00f3w. Taka sama liczba ankietowanych pozytywnie wypowiada si\u0119 o pracy prokuratury.\n\nJednoznacznie z\u0142e zdanie na temat dzia\u0142alno\u015bci s\u0105d\u00f3w wyra\u017ca 59% Polak\u00f3w. W przypadku prokuratury jest to 54%. Je\u015bli mowa o wymiarze sprawiedliwo\u015bci og\u00f3\u0142em, 61% ankietowanych \u017ale ocenia jego funkcjonowanie (48% \u2013 raczej \u017ale, 13% \u2013 zdecydowanie \u017ale. Dobrego zdania jest 28% pytanych (27% \u2013 raczej dobrze, 1% \u2013 zdecydowanie dobrze).\n\nW\u015br\u00f3d g\u0142\u00f3wnych problem\u00f3w jakie zauwa\u017caj\u0105 ankietowani najcz\u0119\u015bciej wymienianymi by\u0142y: przewlek\u0142o\u015b\u0107 post\u0119powa\u0144 s\u0105dowych, notoryczne op\u00f3\u017anienia rozpraw, wysokie koszty oraz skomplikowane procedury.\n\nWarto przy tym zauwa\u017cy\u0107, \u017ce jak wynika z powy\u017cej przytoczonego badania, swoj\u0105 wiedz\u0119 na temat wymiaru sprawiedliwo\u015bci, wi\u0119kszo\u015b\u0107 ankietowanych (61%) czerpie z medi\u00f3w. 16% opiera si\u0119 na tym, co na temat s\u0119dzi\u00f3w i s\u0105d\u00f3w twierdz\u0105 ich znajomi. 17% opiera swoje pogl\u0105dy na osobistym do\u015bwiadczeniu z wymiarem sprawiedliwo\u015bci.\n\nNa podstawie powy\u017cszych danych mo\u017cna wysnu\u0107 wniosek, i\u017c negatywne zdanie na temat systemu s\u0105downictwa przewa\u017caj\u0105 nad opiniami pozytywnymi, zar\u00f3wno je\u015bli we\u017amiemy pod uwag\u0119 badanie z roku 2013 jak i z roku 2016. W roku 2016 Polacy gorzej ni\u017c s\u0105dy ocenili prac\u0119 pos\u0142\u00f3w i senator\u00f3w oraz funkcjonowanie NFZ i PKW. Z podobn\u0105 co s\u0105dy krytyk\u0105 spotka\u0142 si\u0119 Zak\u0142ad Ubezpiecze\u0144 Spo\u0142ecznych. Znacznie lepsz\u0105 ocen\u0119 maj\u0105 natomiast prezydent, w\u0142adze samorz\u0105dowe, s\u0142u\u017cba celna, policja, wojsko, TK, NIK, RPO oraz instytucje finansowe. W zwi\u0105zku z tym powy\u017csza wypowied\u017a zostaje uznana za prawdziw\u0105.", "lang": "pl"}