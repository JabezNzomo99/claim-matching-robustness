{"title": "Det st\u00e5r f\u00e6rre folk i helsek\u00f8", "subtitle": "Tallgrunnlaget er omdiskutert, men det er riktig at f\u00e6rre pasienter venter p\u00e5 f\u00f8rste kontakt med sykehus eller spesialist n\u00e5 enn tidligere.", "author": "www.faktisk.no", "date": null, "vclaim_id": "vclaim-id-3248", "url": "https://www.faktisk.no/faktasjekker/kP9/det-star-faerre-folk-i-helseko", "vclaim": "I Politisk kvarter p\u00e5 NRK 26. februar var helseminister Bent H\u00f8ie (H) til stede for \u00e5 debattere at en del offentlig ansatte sykehusleger har ekstrajobb utenfor sykehuset. I debatten sa Bent H\u00f8ie f\u00f8lgende:\n\nI fjor sommer faktasjekket vi p\u00e5standen om at ventetiden i helsek\u00f8en hadde g\u00e5tt ned med 14 dager i den da innev\u00e6rende regjeringsperioden. Ventetiden var g\u00e5tt ned, men fordi flere andre kilder viste at ventetiden til behandling for pasientene var lengre enn de offisielle ventelistetallene viste, konkluderte vi med at p\u00e5standen var delvis sann.\n\nI denne faktasjekken skal vi derimot se p\u00e5 antall personer i helsek\u00f8, og om det st\u00e5r f\u00e6rre i k\u00f8 enn tidligere.\n\nVi ber Bent H\u00f8ie om dokumentasjon for p\u00e5standen, og f\u00e5r tilsendt de siste offisielle tallene fra Helsedirektoratets statistikk over antall ventende i spesialisthelsetjenesten tilbake til 2013. Helsedirektoratet har enn\u00e5 ikke publisert kvalitetssikrede tall for siste del av 2017, og de seneste tallene gjelder for 2. tertial 2017.\n\nTallene gir et \u00f8yeblikksbilde av situasjonen, og viser if\u00f8lge direktoratet \u00abantall henvisninger der behandlingen ikke har startet ved rapporteringsperiodens sluttidspunkt\u00bb. Alts\u00e5 telles antall henvisninger og ikke antall pasienter, slik at antall pasienter kan v\u00e6re lavere enn antall henvisninger, fordi \u00e9n pasient kan ha flere henvisninger.\n\nIf\u00f8lge statistikken har antall ventende alts\u00e5 g\u00e5tt ned med 76 570 henvisninger siden august 2013, rett f\u00f8r den borgerlige regjeringen tiltr\u00e5dte og Bent H\u00f8ie ble helseminister. Det utgj\u00f8r en nedgang p\u00e5 28 prosent. Ser vi p\u00e5 utviklingen fra samme tid i 2016 til 2017 har det imidlertid v\u00e6rt en \u00f8kning p\u00e5 3512 ventende. Dette bildet endrer seg dersom vi ser p\u00e5 tall for 1. tertial. Da viser endringen fra \u00e5ret f\u00f8r en redusering p\u00e5 4831 ventende.\n\nBent H\u00f8ie har alts\u00e5 god dekning for p\u00e5standen om at det st\u00e5r f\u00e6rre folk i helsek\u00f8 n\u00e5 enn tidligere. Men forteller dette tallet oss alt?\n\nSom Faktisk.no ogs\u00e5 omtalte i faktasjekken fra i fjor sommer, har helseminister Bent H\u00f8ie (H) f\u00e5tt kritikk for m\u00e5ten sykehusene registrerer ventelistepasienter p\u00e5. Kritikken har blant annet handlet om at registreringspraksisen i helseforetakene skjuler deler av k\u00f8en ved \u00e5 gi pasienten status \u00abtil vurdering\u00bb:\n\u2022 De som har en avklart tilstand, hvor det er klart hvilken behandling pasienten trenger, settes i behandlingsk\u00f8 med en konkret individuell behandlingsfrist. Pasienten blir st\u00e5ende p\u00e5 ventelista til dagen behandlingen starter opp.\n\u2022 De aller fleste plasseres imidlertid i kategorien \u00abtil vurdering\u00bb. 83 prosent av pasientene havner n\u00e5 i denne kategorien. N\u00e5 starter utredningen, og eventuell behandling starter senere. Dette regnes som \u00aboppstart helsehjelp\u00bb, og pasientene tas ut av ventelistene.\n\nAndelen pasienter som f\u00e5r status \u00abtil behandling\u00bb ligger n\u00e5 p\u00e5 15 prosent. Disse pasientene blir st\u00e5ende i den offisielle k\u00f8en frem til selve behandlingen (f.eks. operasjon) skjer. Her har det v\u00e6rt en nedgang fra 23 prosent i 2. tertial 2013.\n\nEn stor andel av pasientene blir imidlertid vurdert som uavklarte, som beskrevet i punkt 2 over. N\u00e5r utredningen starter regnes ventetiden for over, og pasientene tas ut av ventelistene, selv om de m\u00e5 vente lenger f\u00f8r de f\u00e5r behandling. Andelen som fikk en slik utredningsstatus har \u00f8kt fra 77 prosent i 2. tertial 2013 til 83 prosent i 2. tertial 2017, viser .\n\nIf\u00f8lge Helsedirektoratets rapport over ventetider for f\u00f8rste tertial 2017 stemmer det at \u00abfor en del av henvisningene\u00bb har pasientene blitt tatt ut av ventelistene allerede f\u00f8r eller ved f\u00f8rste registrerte oppm\u00f8te p\u00e5 sykehuset. Helsedirektoratet peker for \u00f8vrig p\u00e5 svakheter i kvaliteten ved registreringen i flere rapporter. (1, 2,)\n\nPasientene med utredningsstatus tas alts\u00e5 ut av den offisielle ventelistestatistikken, uten at behandlingen n\u00f8dvendigvis har startet.\n\nHelsedirektoratet har en egen statistikk over pasienter som blir forsinket etter at utredning eller behandling er satt i gang, kalt Passert planlagt tid. Denne statistikken viser hvor mange pasienter som ikke har f\u00e5tt ny avtale til planlagt tid, etter at de er kommet inn p\u00e5 sykehuset og blitt vurdert, og tatt ut av den ordin\u00e6re ventelisten. Denne statistikken har blitt omtalt som interne k\u00f8er. Les mer om dette i v\u00e5r forrige faktasjekk.\n\nHelsedirektoratet har f\u00f8rt denne statistikken siden april 2017, etter at helseminister Bent H\u00f8ie ga sykehusene i oppdrag \u00e5 holde oversikt over de \u00abinterne ventelistene\u00bb ved \u00e5 bruke en ny indikator som skulle vise hvor mange pasientavtaler som hadde f\u00e5tt passert planlagt tid.\n\nDen seneste oppdateringen har tall for 31. desember 2017. Tallene viser at situasjonen var tiln\u00e6rmet lik i desember som i april i fjor - antallet forsinkede pasientkontakter gikk fra 167 907 til 167 777 sammenlagt:\n\nAntallet pasienter som ikke fikk time til planlagt tid har alts\u00e5 ikke g\u00e5tt nevneverdig ned.\n\nFaktisk.no kontakter Per Arne Holman, analysesjef ved Lovisenberg Diakonale sykehus og stipendiat ved avdeling for helseledelse og helse\u00f8konomi p\u00e5 Universitetet i Oslo. Holman har og sier:\n\nHan mener likevel at Bent H\u00f8ie har dekning for \u00e5 p\u00e5st\u00e5 at det st\u00e5r f\u00e6rre folk i helsek\u00f8:\n\nHolman mener samtidig at det ikke er sikkert om dette betyr at pasientene er raskere ferdigbehandlet n\u00e5 enn tidligere:\n\nJo Heldaas i Helsedirektoratet er ikke helt enig med Holman:\n\nHelsedirektoratet har nylig f\u00e5tt i oppdrag fra Helse- og omsorgsdepartementet \u00e5 utrede og foresl\u00e5 \u00abalternative modeller for regulering av pasientforl\u00f8p og registrering av ventetider i spesialisthelsetjenesten\u00bb. Spesialisthelsetjenesten omfatter blant annet sykehus, og direktoratet har bedt b\u00e5de pasienter og fagpersoner om innspill.\n\nPer Arne Holman er en av dem som har kommet med innspill, og mener det m\u00e5 en lovendring til:", "lang": "no"}