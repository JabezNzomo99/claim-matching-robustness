{"title": "Zingaretti sbaglia sulla durata delle legislature in Italia e in Europa", "subtitle": "", "author": "pagellapolitica.it", "date": null, "vclaim_id": "vclaim-id-37884", "url": "https://pagellapolitica.it/dichiarazioni/8508/zingaretti-sbaglia-sulla-durata-delle-legislature-in-italia-e-in-europa", "vclaim": "Ma \u00e8 davvero cos\u00ec? Abbiamo verificato e Zingaretti sbaglia.\n\nSecondo i dati consultabili sul sito della Presidenza del Consiglio dei Ministri, dal 1948 al 2018 in Italia ci sono state 17 legislature (la XVIII \u00e8 quella in corso): in otto occasioni (poco meno della met\u00e0 dei casi) la durata della legislatura \u00e8 stata inferiore ai cinque anni previsti dalla Costituzione.\n\nLe restanti nove legislature sono arrivate alla loro scadenza naturale dei cinque anni. Tra queste ci sono anche le ultime due legislature, la XVI e la XVII. In generale, la durata media delle 17 legislature italiane in 70 anni di storia repubblicana (1948-2018) \u00e8 stata di circa 4,1 anni.\n\nAnche in questo caso, non \u00e8 vero che le legislature sono sempre durate cinque anni. Secondo un rapporto del Parlamento britannico, pubblicato a luglio 2019 (qui scaricabile), dal 1918 al 2019 (escludendo le ultime elezioni di dicembre 2019, che hanno visto la vittoria dei Conservatori di Boris Johnson) nel Regno Unito si sono tenute (pag. 10) 27 elezioni generali.\n\nNell\u2019arco di 100 anni, questo significa che ogni legislatura ha avuto una durata media di 3,7 anni, inferiore ai cinque anni \u201cnormali\u201d e alla media italiana.\n\nNella repubblica semipresidenziale francese, la durata di una legislatura corrisponde a quella dell\u2019 , ossia a cinque anni (fino al 2002 era possibile che un presidente della Repubblica francese, la cui durata del mandato era di sette anni, coabitasse con un Parlamento con una maggioranza diversa, ma oggi le durate dei due mandati, presidenziale e parlamentare, sono state armonizzate).\n\nDal 1958 \u2013 primo anno della Quinta repubblica francese \u2013 al 2017, anno delle ultime elezioni legislative, in Francia ci sono state 14 legislature (la quindicesima \u00e8 ancora in corso) e, tra queste, solo cinque sono arrivate al termine dei cinque anni. Oltre due legislature francesi su tre (nove in totale) sono dunque finite in anticipo.\n\nNella repubblica federale parlamentare della Germania, le legislature durano quattro anni (un anno in meno di Italia, Francia e Regno Unito) e coincidono con le elezioni per i rappresentati del . Quante hanno rispettato la loro scadenza naturale?\n\nDal 1990 \u2013 anno della riunificazione delle due Germanie \u2013 alle ultime elezioni del 2017, si sono succedute sette legislature (l\u2019ottava \u00e8 in corso), e solo in un\u2019occasione si \u00e8 andati a votare prima della scadenza dei quattro anni. Nel 2005 la Germania and\u00f2 infatti a elezioni anticipate a seguito di una crisi di governo dell\u2019allora cancelliere socialdemocratico Gerhard Schr\u00f6der.\n\nAnche nella monarchia parlamentare spagnola, come in Germania, una legislatura dura quattro anni, con le elezioni per rinnovare il e il , ma ci sono state diverse occasioni in cui questo limite temporale non \u00e8 stato rispettato.\n\nSecondo Nicola Zingaretti, in Italia le legislature non durano mai cinque anni e questa \u00e8 un\u2019\u00abanomalia\u00bb rispetto a quanto avviene in Europa. Abbiamo verificato e il segretario del Pd sbaglia, per almeno due motivi.\n\nDa un lato, non \u00e8 vero che le legislature italiane non arrivano mai alla loro scadenza naturale. Questo \u00e8 successo in meno della met\u00e0 dei casi, otto volte su 17, mentre in nove casi le legislature sono arrivate alla fine dei loro cinque anni.\n\nNel Regno Unito la durata media di una legislatura \u00e8 ancor pi\u00f9 lontana dai cinque anni \u201cnormali\u201d di quanto non lo sia in Italia. In Francia, dall'inizio della Quinta repubblica, sono state interrotte anticipatamente i due terzi delle legislature.\n\nIn Spagna \u2013 dove la legislatura dura in teoria quattro anni \u2013 la durata media dei Parlamenti \u00e8 stata nettamente inferiore al termine previsto. Solo la Germania, tra i grandi Paesi Ue, si pu\u00f2 dire che, dopo l\u2019unificazione, abbia quasi sempre rispettato il termine naturale della legislatura: si \u00e8 infatti registrato solo un caso di voto anticipato negli ultimi tre decenni.", "lang": "it"}