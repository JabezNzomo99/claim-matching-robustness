{"title": "Che fine ha fatto il finanziamento pubblico ai partiti?", "subtitle": "", "author": "pagellapolitica.it", "date": null, "vclaim_id": "vclaim-id-8216", "url": "https://pagellapolitica.it/dichiarazioni/6413/che-fine-ha-fatto-il-finanziamento-pubblico-ai-partiti", "vclaim": "Questo dell'abolizione del finanziamento pubblico ai partiti \u00e8 un cavallo di battaglia che l'attuale Premier Matto Renzi cavalca spesso nei suoi ultimi interventi televisivi. Qui la domanda \u00e8 molto semplice: \u00e8 stato abolito realmente il finanziamento pubblico ai partiti?\n\nTutto \u00e8 iniziato il 28 dicembre 2013, quando l'allora governo Enrico Letta presentava un decreto legge - votato prima al Senato e poi alla Camera- che \u00e8 stato approvato in via definitiva il 20 febbraio 2014 e pubblicato il giorno dopo in Gazzetta Ufficiale. 24 ore dopo (22 febbraio 2014) nasceva l'esecutivo Renzi e qui si scova il primo errore del Premier: seppure il finanziamento pubblico ai partiti fosse stato realmente abolito, non \u00e8 a lui che dobbiamo dire grazie, ma al governo precedente al suo. Quel potrebbe tuttavia essere considerato come un riferimento al Partito Democratico in generale, considerando anche che l'ex sindaco di Firenze \u00e8 stato eletto Segretario del Pd l'8 dicembre del 2013, poco prima prima che il decreto legge fosse deliberato dal Consiglio dei Ministri.\n\nQui la situazione diventa leggermente pi\u00f9 complessa. Quello che \u00e8 stato abolito con il decreto in questione \u00e8 il finanziamento pubblico ai partiti, mentre rimangono di fatto molto forme di finanziamento. Il cambiamento pi\u00f9 grande della norma riguarda i rimborsi elettorali, che saranno aboliti una volta terminato il pagamento delle rimanenti rate dalle elezioni politiche del 2013. Come si pu\u00f2 infatti leggere dalla relazione datata 16 marzo 2015 della Corte dei Conti (organo responsabile per la gestione e certificazione dei rimborsi elettorali), l'abolizione del finanziamento pubblico diretto entrer\u00e0 a pieno regime solamente nel 2017, lasciando spazio ad un qui l'elenco\n\nSecondo il professor Perotti de Lavoce.info, queste agevolazioni finiscono comunque per pesare anche sui contribuenti che non versano il 2 per mille. Come esemplifica Perotti, \" se lo Stato raccoglieva 10.000 euro in tasse per pagare sanit\u00e0 e pensioni, e ora un contribuente destina 1 euro a un partito attraverso il 2 per mille, tutti i contribuenti nel loro complesso dovranno pagare 1 euro di tasse in pi\u00f9 per continuare a pagare pensioni e sanit\u00e0\". Lo stesso ragionamento si pu\u00f2 fare per quanto riguarda le detrazioni liberali.\n\nLa risposta qui \u00e8 senza ombra di dubbio \"S\u00ec\". Per fare un semplice esempio, ogni anno, oltre agli stipendi che deputati e senatori ricevono - stipendi che gi\u00e0 includono spese per eventuale staff e personale - i gruppi parlamentari ricevono soldi per il loro funzionamento. Un recente studio di Openpolis ha rilevato che nel 2013 i gruppi parlamentari di Camera e Senato hanno ricevuto quasi 40 milioni di euro in totale, l'equivalente di due anni di rimborsi elettorali. Questi soldi sono vincolati a scopi istituzionali ma, sempre come si evince dallo studio Openpolis, risultano essere pi\u00f9 del necessario, con la totalit\u00e0 dei gruppi parlamentari che finiscono l'anno con un bilancio addirittura in attivo.\n\nLe imprecisioni di Renzi non sono poche: il provvedimento in questione, nonostante sia imputabile ad un governo a guida Pd, non risale al suo esecutivo. In secondo luogo l'abolizione in questione riguarda solamente il finanziamento pubblico diretto, che per\u00f2 di fatto continua ad essere in atto fino al 2017. I gruppi politici dei partiti in parlamento continuano a ricevere soldi pubblici e anche il 2 per mille, che pu\u00f2 essere considerato una forma indiretta di finanziamento pubblico ai partiti visto che ha delle ricadute su tutti i contribuenti. Insomma, pur volendo ritenenere che con quel \"abbiamo\" Renzi si riferisce al Partito Democratico e capendo che l'abolizione intesa \u00e8 del finanziamento pubblico com'era prima, \u00e8 scorretto dichiarare che il finanziamento pubblico ai partiti non esiste pi\u00f9: il Premier Renzi si merita un \"N\u00ec\" per questa dichiarazione.", "lang": "it"}