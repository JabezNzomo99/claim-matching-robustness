{"title": "Missione emissioni compiuta?", "subtitle": "", "author": "pagellapolitica.it", "date": null, "vclaim_id": "vclaim-id-31379", "url": "https://pagellapolitica.it/dichiarazioni/8395/missione-emissioni-compiuta", "vclaim": "Questi obiettivi sono stati poi rivisti al rialzo nel \u201cQuadro 2030 per il clima e l'energia\u201d. Nei prossimi undici anni, per esempio, le emissioni di gas serra dovranno essere ridotte del 40 per cento rispetto ai livelli del 1990. Il loro azzeramento \u00e8 invece previsto nella \u201cStrategia a lungo termine per il 2050\u201d.\n\nQuesto sistema \u2013 che interessa circa il 45 per cento delle emissioni di gas a effetto serra dell\u2019Ue \u2013 ha stabilito un unico tetto di emissioni per tutta l\u2019Ue, e non per i singoli Stati, dove i vari partecipanti (come centrali elettriche, fabbriche e operatori aerei) possono acquistare e vendere sul mercato i diritti a emettere quote di gas serra.\n\nL\u2019Efd \u00e8 stata pensata dall\u2019Ue per compensare il fatto che alcuni Paesi sono pi\u00f9 ricchi e popolosi di altri e che il loro contributo alle emissioni comunitarie \u00e8 maggiore. Di conseguenza, ogni Stato ha delle percentuali di contenimento delle emissioni diverse.\n\n\u00abI Paesi meno ricchi hanno obiettivi meno ambiziosi, poich\u00e9 \u00e8 probabile che la loro crescita economica relativamente pi\u00f9 elevata determini un aumento delle emissioni e poich\u00e9 hanno capacit\u00e0 d'investimento relativamente minori\u00bb, spiega il sito della Commissione Ue.\n\nSecondo i dati Eurostat, nel 2017 (rilevazione pi\u00f9 aggiornata) l\u2019Italia ha emesso gas serra nei settori del sistema Efd per una quantit\u00e0 pari a quasi 269 milioni di tonnellate. Rispetto ai 331 milioni di tonnellate del 2005 si tratta di una diminuzione del 18,7 per cento. Il traguardo del 13 per cento \u00e8 stato insomma ampiamente raggiunto e superato.\n\nIl raggiungimento di questo obiettivo \u00e8 regolato da due sistemi: il sistema Ets, che stabilisce una riduzione comunitaria del 21 per cento rispetto al 2005 nei settori dell\u2019aviazione e della grande industria; e il sistema Efd, che stabilisce quote di riduzione diverse per i singoli Paesi in altri settori (per una media generale del -10 per cento rispetto al 2005).\n\nPer quanto riguarda l\u2019Efd, l\u2019Italia ha raggiunto il suo obiettivo nazionale. Per quanto riguarda invece l\u2019Ets non ha senso considerare la posizione di un singolo Paese, in quanto l\u2019obiettivo dev\u2019essere raggiunto a livello di Unione europea e i soggetti coinvolti nella compravendita di quote di emissioni sono fabbriche, centrali elettriche, operatori aerei e simili.\n\n\u00c8 sostanzialmente vero: il \u201cPacchetto per il clima e l'energia 2020\u201d, che sta alla base di uno degli obiettivi del piano decennale Europa 2020, stabilisce una riduzione delle emissioni di gas serra del 20 per cento rispetto al 1990.\n\nMa questo \u00e8 un impegno comunitario, con un funzionamento peculiare che coinvolge le imprese pi\u00f9 che gli Stati. Gli obiettivi nazionali sono diversi e riguardano settori come la piccola-media industria, i trasporti, il civile, l\u2019agricoltura e i rifiuti. Per l\u2019Italia, l\u2019obiettivo \u00e8 una riduzione del 13 per cento delle emissioni rispetto al 2005, raggiunto con ampio margine gi\u00e0 nel 2017.", "lang": "it"}