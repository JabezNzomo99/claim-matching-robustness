{"title": "Quanto sono stati diversi il voto per la Regione Lazio e quello per le politiche?", "subtitle": "", "author": "pagellapolitica.it", "date": null, "vclaim_id": "vclaim-id-9672", "url": "https://pagellapolitica.it/dichiarazioni/8027/quanto-sono-stati-diversi-il-voto-per-la-regione-lazio-e-quello-per-le-politiche", "vclaim": "In un\u2019intervista recente, il governatore della Puglia ha sostenuto che in Lazio i risultati delle elezioni politiche e regionali 2018 siano andati in direzioni molto diverse. Emiliano sostiene questa affermazione facendo un paragone con quanto successo alle amministrative in Puglia (presumibilmente quelle del 2009), quando lui prese il 54% e la destra il 40% nel voto per il sindaco, mentre nel voto per il Parlamento europeo - che si svolgeva in contemporanea - le percentuali tra centrodestra e centrosinistra furono pi\u00f9 o meno invertite.\n\nPer analizzare meglio eventuali disparit\u00e0 di voto, abbiamo aggiunto nella colonna a destra il dettaglio della differenza di percentuale tra il voto regionale e quello nazionale. Osservando i risultati per lista, in realt\u00e0 la situazione tra le due competizioni elettorali \u00e8 pi\u00f9 allineata di quanto dichiarato dal governatore pugliese.\n\nInvece la differenza di voto tra regionali e politiche non \u00e8 macroscopica. La maggior parte delle liste presenta differenze di grandezza non superiore al punto percentuale circa. Le differenze maggiori sono quelle relative a M5S (quasi - 6 punti), Lega (-3,6) e PD (+2,6): divari significativi ma non eclatanti.\n\nSe da una parte Michele Emiliano dice una cosa corretta affermando che in Lazio i risultati delle elezioni regionali siano diversi rispetto a quelli alle politiche, dall\u2019altra parte esagera nel dire che questi risultati siano \u201ccompletamente diversi\u201d o addirittura \u201copposti\u201d. Se si guarda al dettaglio dei voti per singola lista, ci sono infatti percentuali sostanzialmente allineate, e anche quando non sono allineate le differenze non sono clamorose. \u00c8 quindi esagerato parlare di situazioni completamente diverse, o addirittura opposte. Per Emiliano un \u201cN\u00ec\u201d.", "lang": "it"}