{"title": "I bambini italiani sono pi\u00f9 obesi di quelli europei?", "subtitle": "", "author": "pagellapolitica.it", "date": null, "vclaim_id": "vclaim-id-37923", "url": "https://pagellapolitica.it/dichiarazioni/8434/i-bambini-italiani-sono-piu-obesi-di-quelli-europei", "vclaim": "Se un adulto ha un Imc maggiore o uguale a 25, rientra tra coloro che sono in sovrappeso; se invece l'Imc \u00e8 maggiore o uguale a 30, si \u00e8 affetti da obesit\u00e0.\n\nSecondo il rapporto Istat \u201cStili di vita di bambini e ragazzi\u201d del 29 ottobre scorso, in Italia tra il 2017 e il 2018 circa un bambino su quattro (il 25,2 per cento degli individui di et\u00e0 compresa tra i 3 e i 17 anni) \u00e8 risultato \u00abin eccesso di peso\u00bb e, quindi, o in sovrappeso oppure obeso.\n\nNel 2017 (dati pi\u00f9 aggiornati) l\u2019Italia ha registrato per i bambini tra i 7 e gli 8 anni di et\u00e0 uno dei tassi di obesit\u00e0 pi\u00f9 alti dell\u2019Ue: nel nostro Paese, il 18 per cento della popolazione in questa specifica fascia di et\u00e0 era obeso.\n\nCon una media europea del 12 per cento, i Paesi con la pi\u00f9 bassa incidenza di obesit\u00e0 tra i bambini di 7-8 anni sono la Danimarca (5 per cento) e l\u2019Irlanda (7 per cento). Meglio di noi fanno alcuni dei principali Paesi Ue, come la Francia (8 per cento) e l\u2019Austria (9 per cento). Germania e Regno Unito non hanno partecipato a questo studio.\n\nIl ministro Gualtieri parla, nello specifico, di \u00abobesit\u00e0\u00bb tra i \u00abragazzi fino ai dodici anni\u00bb. I dati Ocse (ripresi dall\u2019Istat) sull\u2019obesit\u00e0 non fanno per\u00f2 riferimento a questa singola fascia di et\u00e0, e non \u00e8 stato possibile trovare informazioni cos\u00ec specifiche in altri rapporti.\n\nNel suo approfondimento, Istat coinvolge parte della fascia di et\u00e0 di cui parla il ministro (i giovani che hanno compiuto il dodicesimo anno di et\u00e0) solo quando riporta dei dati circa l\u2019\u00abeccesso di peso\u00bb in generale, senza distinguere il sovrappeso dall\u2019obesit\u00e0 (le due cose, come abbiamo visto, sono diverse).\n\nAbbiamo contattato l\u2019Istat e l\u2019Istituto Superiore di Sanit\u00e0, ed entrambi si sono detti all\u2019oscuro dell\u2019esistenza di dati specifici riguardo l\u2019obesit\u00e0 fra i bambini fino a 12 anni, sia a livello italiano sia per quanto riguarda un possibile confronto europeo.\n\nSecondo i pi\u00f9 recenti dati Istat e Ocse, in Italia il 18 per cento dei giovani di 7-8 anni di et\u00e0 \u00e8 obeso. Questo dato ci posiziona al secondo posto a livello dell\u2019Ue, a pari merito con la Spagna, poco dopo Cipro (20 per cento) e al di sopra della media degli Stati membri (12 per cento).\n\nGli unici dati che abbiamo trovato riguardano coloro che sono in uno stato di generico \u00abeccesso di peso\u00bb (e, quindi sia sovrappeso sia obesi). Stando ai dati Istat, il 22,3 per cento degli italiani di et\u00e0 compresa tra gli 11 e 13 anni si trova in una delle due condizioni. L\u2019Istituto nazionale di statistica riconosce, poi, che i problemi di peso coinvolgono maggiormente i giovanissimi di et\u00e0 compresa tra i 3 e i 10 anni, mentre tra i 14-17enni vanno contraendosi.\n\nIstat e Ocse, nei loro rapporti pi\u00f9 recenti, prendono infatti in esame i bambini di 7-8 anni. Guardando a questo specifico dato, l\u2019Italia \u00e8 seconda in Ue per tasso di obesit\u00e0 (18 per cento), a pari merito con la Spagna, superata solo da Cipro (20 per cento) e al di sopra della media degli Stati membri (12 per cento).\n\nIl ministro dell\u2019Economia, dunque, sembra fare un po\u2019 di confusione: se \u00e8 vero che l\u2019Italia \u00e8 al di sopra della media Ue per tasso di obesit\u00e0 tra i giovani con 7-8 anni di et\u00e0, non \u00e8 corretto parlare dei ragazzi di 12 anni.", "lang": "it"}