{"title": "Nei, hunden Laika var ikke det f\u00f8rste levende vesenet i verdensrommet", "subtitle": "Laika var det f\u00f8rste levende vesenet som gikk i bane rundt jorden.", "author": "www.faktisk.no", "date": null, "vclaim_id": "vclaim-id-10109", "url": "https://www.faktisk.no/faktasjekker/q5E/nei-hunden-laika-var-ikke-det-forste-levende-vesenet-i-verdensrommet", "vclaim": "3. november 2017 var det 60 \u00e5r siden hunden Laika ble skutt opp i verdensrommet. Dagbladet markerte jubileet med en artikkel om den verdensber\u00f8mte, firbeinte romfareren. I ingressen skriver avisen:\n\nDet er en utbredt oppfatning at Laika var det f\u00f8rste levende vesenet i verdensrommet, men stemmer det? Ikke if\u00f8lge Dagbladet selv. I 2007 \u2013 da avisen markerte at det var 50 \u00e5r siden Laika ble sendt ut i rommet \u2013 var tittelen p\u00e5 saken:\n\nHva har skjedd i l\u00f8pet av de ti \u00e5rene som har g\u00e5tt mellom de to artiklene? Har historien blitt skrevet om? Eller har Dagbladets journalist bare glemt \u00e5 s\u00f8ke i arkivet? N\u00e5r Faktisk.no sp\u00f8r redaksjonssjef Hilde Schjerve om hva som er bakgrunnen for Laika-forvirringen, svarer hun slik i en e-post:\n\nDet er alts\u00e5 tittelen p\u00e5 artikkelen fra 2007 som er riktig: Laika var ikke det fr\u00f8ste levende vesenet i verdensrommet. F\u00f8r den tidligere gatehunden ble skutt ut i \u00abSputnik 2\u00bb i 1957, hadde nemlig en rekke levende vesener allerede v\u00e6rt i verdensrommet.\n\nB\u00e5de insekter, aper, mus og andre hunder var blant dyrene som hadde blitt pr\u00f8vekaniner for romprogrammene til USA og Sovjetunionen f\u00f8r det var Laikas tur. Dyrene ble blant annet brukt for \u00e5 teste hvordan de t\u00e5lte vektl\u00f8shet, noe man trodde kunne v\u00e6re farlig for mennesker.\n\nSelv om Laika ikke var det f\u00f8rste levende vesenet i rommet, var hun det f\u00f8rste levende vesenet som gikk i bane rundt jorden.\n\nHva som virkelig skjedde med Laika ble ikke kjent . Fram til da hadde den offisielle historien v\u00e6rt at Laika sovnet rolig og planlagt inn etter \u00e5 ha spist forgiftet mat etter ti dager i rommet. Det viste seg \u00e5 ikke stemme.\n\nP\u00e5 en kongress i Houston fortalte Dimitri Malashenkov, som hadde v\u00e6rt med p\u00e5 oppskytingen av Laika, med hunden. Hun d\u00f8de av stress og overoppheting bare noen timer etter at hun ble sendt til verdensrommet. Der sirklet hun 2570 ganger rundt jorden f\u00f8r \u00abSputnik 2\u00bb brant opp i april 1958.\n\nDet er skrevet mye om dyrene som har v\u00e6rt i verdensrommet b\u00e5de f\u00f8r og etter Laika. Her er noen viktige h\u00f8ydepunkter, if\u00f8lge :\n\nDe f\u00f8rste dyrene i verdensrommet var fruktfluer, som amerikanerne skj\u00f8t ut i 1947. Insektene overlevde og kom trygt tilbake til jorden igjen. Verre gikk det med en serie aper, som alle fikk navnet Albert.\n\nRhesusapen Albert I rakk ikke en gang \u00e5 komme seg opp i verdensrommet f\u00f8r han d\u00f8de, mens hans etterf\u00f8lger Albert II ble den f\u00f8rste apen i i rommet i 1949.\n\nHan d\u00f8de imidlertid da fallskjermen til romkapselen han satt i sviktet. USA fortsatte \u00e5 sende aper ut i rommet gjennom hele 50-tallet. Ofte var de bed\u00f8vet og d\u00f8deligheten var h\u00f8y; to av tre aper som ble romfarere p\u00e5 40- og 50-tallet d\u00f8de enten underveis eller like etterp\u00e5.\n\nBlant de mest kjente romapene er sjimpansen Ham. I 1961 ble han skutt ut fra Florida, og selv om kapselen han satt i fikk trykkproblemer, overlevde Ham.\n\nApen ble plukket opp av et redningsfart\u00f8y i Atlanterhavet og n\u00f8t pensjonisttilv\u00e6relsen i en dyrehage i Washington D.C. i over 17 \u00e5r f\u00f8r han d\u00f8de i 1983.\n\nAmerikanerne sendte en rekke ulike dyr ut i rommet i tillegg til fruktfluer og aper. NASA har laget en tidslinje over levende vesener i rommet fra 1946\u20131996. Den amerikanske romfartsorganisasjonen har ogs\u00e5 laget en kort historisk oppsummering over sin bruk av dyr som romfarere.\n\nMens amerikanerne i starten sverget til aper n\u00e5r de skulle finne ut hvordan verdensrommet virket p\u00e5 levende organismer, brukte Sovjetunionen f\u00f8rst og fremst hunder. Laika var ikke den f\u00f8rste hunden sovjeterne skj\u00f8t opp i rommet. I 1951 ble de to hundene Tsygan og Dezik pionerer i rommet, men de gikk ikke i bane rundt jorden slik Laika gjorde seks \u00e5r senere.\n\nI 1960 ble Sovjetunionen det f\u00f8rste landet i verden som klarte \u00e5 sende dyr i jordbane og f\u00e5 dem tilbake i live. I tillegg til hundene Belka og Strelka, var det en gr\u00e5 kanin, 40 mus, 2 rotter, 15 beholdere med bananfluer og noen planter ombord i romfergen.\n\nEn valp Strelka fikk etter turen i rommet, Pushinka, ble gitt i gave til presidentdatter Caroline Kennedy av den russiske statsministeren Nikita Khrustsjov i 1961. Pushinka trivdes s\u00e5pass godt i Det hvite hus at hun fikk fire valper med Carolines welsh terrier, Charlie.\n\nI 1966 gikk to russiske hunder i bane rundt jorden i 22 dager f\u00f8r de igjen var trygt nede p\u00e5 bakken. Ingen hunder har oppholdt seg lenger i rommet, og de tok fem \u00e5r f\u00f8r rekorden deres ble sl\u00e5tt av et menneske. Sovjetunionen var ogs\u00e5 det f\u00f8rste landet som klarte \u00e5 sende et levende vesen i bane rundt m\u00e5nen da to skilpadder og en del insekter ble skutt ut i rommet i 1968.\n\nHittil er det sju statlige romprogrammer som har sendt dyr til verdensrommet. I tillegg til USA og Sovjetunionen, har Frankrike, Argentina, Kina, Japan og Iran pr\u00f8vd seg. I tillegg til mus, rotter, hunder og aper, har de blant annet skutt ut trefrosker, salamandere, marsvin og edderkopper.", "lang": "no"}