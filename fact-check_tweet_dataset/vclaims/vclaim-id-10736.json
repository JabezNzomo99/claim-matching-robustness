{"title": "Wotum nieufno\u015bci wobec ministra spraw wewn\u0119trznych", "subtitle": "Wotum nieufno\u015bci wobec ministra spraw wewn\u0119trznych. Sprawdzamy co na ten temat powiedzia\u0142a Ewa Kopacz. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10736", "url": "https://demagog.org.pl/wypowiedzi/wotum-nieufnosci-wobec-ministra-spraw-wewnetrznych/", "vclaim": "Zgodnie z Konstytucj\u0105 RP (art. 158 ust. 2 w zwi\u0105zku z 159 ust. 1):\n\n\u201c(\u2026) Powt\u00f3rny wniosek mo\u017ce by\u0107 zg\u0142oszony nie wcze\u015bniej ni\u017c po up\u0142ywie 3 miesi\u0119cy od dnia zg\u0142oszenia poprzedniego wniosku. Powt\u00f3rny wniosek mo\u017ce by\u0107 zg\u0142oszony przed up\u0142ywem 3 miesi\u0119cy, je\u017celi wyst\u0105pi z nim co najmniej 115 pos\u0142\u00f3w\u201d.\n\nOznacza to, \u017ce termin z\u0142o\u017cenia ponownego wniosku o wotum nieufno\u015bci to 3, a nie \u2013 6 miesi\u0119cy. Ponadto, je\u015bli zbierze si\u0119 odpowiednio du\u017ca grupa pos\u0142\u00f3w (115), mog\u0105 oni z\u0142o\u017cy\u0107 ponowny wniosek w dowolnym terminie. Klub Parlamentarny Platformy Obywatelskiej liczy 138 pos\u0142\u00f3w, co oznacza, \u017ce najwi\u0119ksza partia opozycyjna mog\u0142aby go z\u0142o\u017cy\u0107 bez konieczno\u015bci spe\u0142nienia wymogu terminu. Wypowied\u017a jest fa\u0142szywa.", "lang": "pl"}