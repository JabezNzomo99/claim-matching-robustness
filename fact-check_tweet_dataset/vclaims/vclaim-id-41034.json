{"title": "Nei, Trond Giske har ikke sagt at det er mer ekstremisme i bedehus enn moskeer", "subtitle": "Referat og opptak fra debatten i Stortinget viser at han sa noe annet.", "author": "www.faktisk.no", "date": null, "vclaim_id": "vclaim-id-41034", "url": "https://www.faktisk.no/faktasjekker/JW7/nei-trond-giske-har-ikke-sagt-at-det-er-mer-ekstremisme-i-bedehus-enn-moskeer", "vclaim": "Torsdag 16. april publiserte nettstedet Rights.no en artikkel om Stortingets behandling av den nye trossamfunnsloven tirsdag 14. april.\n\nI tittelen og ingressen skriver artikkelforfatter Hege Storhaug at Ap-politiker Trond Giske skal ha sagt f\u00f8lgende fra talerstolen:\n\nArtikkelen har torsdag og fredag ligget h\u00f8yt p\u00e5 oversikten over Norges mest delte saker p\u00e5 sosiale medier, if\u00f8lge Storyboard. Den er delt over 600 ganger p\u00e5 Facebook, med flere tusen reaksjoner og kommentarer.\n\nMen Giske sa aldri i Stortinget at han tror det er mer \u00abfantatisme og ekstremisme\u00bb i bedehus enn moskeer, slik Rights hevder.\n\nRights.no-artikkelen tar utgangspunkt i en diskusjon mellom Giske og Frp-politiker Christian Tybring-Gjedde under stortingsm\u00f8tet tirsdag.\n\nI artikkelen siterer Storhaug et tidligere intervju Rights.no har gjort med Tybring-Gjedde, der han gir uttrykk for at \u00abislam er den st\u00f8rste trusselen mot friheten\u00bb.\n\nStorhaug sier seg enig i denne vurderingen, og skriver:\n\nS\u00e6rlig reagerer Storhaug p\u00e5 Giskes uttalelse om kristne trossamfunn som nekter for likestilling og som nekter \u00e5 godta skilsmisse.\n\nStorhaug ramser opp en rekke kritiske p\u00e5stander om Islam. Ingen av p\u00e5standene, om blant annet religionens syn p\u00e5 barneekteskap, kvinnesyn og terrorisme, nevnes i Giskes tale p\u00e5 Stortinget.\n\nStorhaug skriver i artikkelens siste mellomtittel at \u00abGiske spiller russisk rullett med Norge\u00bb, med utgangspunkt i uttalelsen hans fra talerstolen.\n\nI referatet fra det aktuelle stortingsm\u00f8tet, som Rights.no selv siterer senere i sin artikkel, kommer det frem at Giske har uttalt f\u00f8lgende:\n\nDu kan selv se Giskes uttalelser i denne videoen, to timer og ni sekunder inn i klippet.\n\nGiske har alts\u00e5 ikke sagt at det er mer fanatisme og ekstremisme i bedehus enn i moskeer, men at det finnes fanatisme og ekstremisme i andre trossamfunn enn de muslimske, for eksempel i noen kristne trossamfunn.", "lang": "no"}