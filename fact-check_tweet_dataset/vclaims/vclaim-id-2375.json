{"title": "Di Battista ha ragione: a uccidere Trotsky fu lo zio di Christian De Sica", "subtitle": "", "author": "pagellapolitica.it", "date": null, "vclaim_id": "vclaim-id-2375", "url": "https://pagellapolitica.it/dichiarazioni/7890/di-battista-ha-ragione-a-uccidere-trotsky-fu-lo-zio-di-christian-de-sica", "vclaim": "Fini in un suo intervento ha sostenuto che il difetto del \"dirigismo\" del Movimento 5 Stelle, \"dove 150 mila militanti decidono a fronte di 8 milioni di voti\", sia in realt\u00e0 un pregio e che tutti i movimenti rivoluzionari all'inizio \u00e8 normale abbiano una fase leninista.\n\nQui si \u00e8 aperta una parentesi sulla Rivoluzione russa, su Lenin e Trotsky, in cui Gomez ha ad un certo punto sostenuto che quest'ultimo fosse stato mandato a Cuba. Il direttore del Fatto.it \u00e8 stato prontamente corretto da Di Battista, che ha raccontato come il leader comunista fosse stato ucciso in Messico, oltretutto dallo zio di Christian De Sica.\n\nAllo scopo di ottenere la fiducia dell'anziano rivoluzionario aveva sedotto gi\u00e0 nel 1938 Sylvia Ageloff, una fervente trotskista americana, amica di Leon, che aveva partecipato alla costruzione della IV\u00b0 Internazionale. Quest'ultima sapeva che quella di Jacson era un'identit\u00e0 fittizia ma non che lo fosse anche quella di Mornard, e tanto meno immaginava che potesse essere una spia al servizio di Stalin.\n\nDopo l'omicidio fu arrestato e condannato a 20 anni di carcere. Non rivel\u00f2 mai la sua identit\u00e0, che fu scoperta solo nel 1953 (ma i suoi legami con l'NKVD emersero solo alla dissoluzione dell'Urss). Scarcerato nel 1960 si rec\u00f2 prima a Cuba e poi in Unione Sovietica.\n\nLa storia dello zio, o fratello, assassino \u00e8 stata raccontata da Christian, oltre che dalla stampa. In un film del 1972, diretto da Joseph Losey e intitolato \"L'assassinio di Trotsky\", il ruolo di Ramon Mercader \u00e8 stato interpretato da Alain Delon.\n\nQuella raccontata da Di Battista \u00e8 una curiosit\u00e0 della Storia, e risulta essere corretta. Per lui dunque il verdetto \u00e8 \"Vero\".", "lang": "it"}