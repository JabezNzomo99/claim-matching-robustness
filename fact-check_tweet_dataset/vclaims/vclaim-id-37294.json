{"title": "Quanto spende lo Stato per i servizi pubblici?", "subtitle": "", "author": "pagellapolitica.it", "date": null, "vclaim_id": "vclaim-id-37294", "url": "https://pagellapolitica.it/dichiarazioni/8097/quanto-spende-lo-stato-per-i-servizi-pubblici", "vclaim": "Un dato quindi che si avvicina a quello citato da Migliore, che \u00e8 ancora pi\u00f9 preciso se si guarda alla media degli ultimi tre anni: 405,39 miliardi. Le emissioni sono infatti state di 413,68 miliardi di euro nel 2017, 396,41 nel 2016 e 406,1 nel 2015.\n\nSecondo l\u2019Istat, il totale della spesa pubblica - dello Stato e delle amministrazioni pubbliche, comprese quelle locali - per l\u2019anno 2016 (ultimo anno per cui \u00e8 disponibile il dato Istat) corrispondeva a 830,1 miliardi di euro**. Di questi, miliardi erano destinati a coprire l'ammontare di tutte le spese per i servizi pubblici (tabella sottostante).\n\nI costi di erogazione di beni e servizi forniti dalle amministrazioni pubbliche sono una spesa ordinaria, che si ripropone con cadenza annuale. Per questo motivo, questi costi sono coperti, in prima battuta, dalle entrate. L\u2019indebitamento \u2013 cio\u00e8 trovare soldi attraverso la vendita di titoli di Stato \u2013 avviene solo nel caso in cui la spesa per le attivit\u00e0 dello Stato sia maggiore delle entrate che esso accumula annualmente (come dicevamo, largamente grazie alle tasse).\n\nDunque, quando Migliore afferma che lo Stato copre completamente i servizi attraverso l\u2019indebitamento pubblico commette un\u2019imprecisione. Le spese per i beni e i servizi forniti ai cittadini vengono finanziate in primo luogo tramite le tasse, mentre si ricorre a nuovo indebitamento soltanto quando le entrate sono inferiori a tali spese, e per un ammontare pari a questa differenza.\n\nI dati del Ministero dell'Economia e delle Finanze confermano che, in media, lo Stato italiano vende circa 400 miliardi di obbligazioni ogni anno. In particolare, la media degli ultimi tre anni \u00e8 stata di 405,4 miliardi, un dato che si avvicina all\u2019approssimazione fatta dal deputato PD. Ma, allo stesso tempo, la maggior parte del nuovo debito emesso ogni anno serve a coprire quello contratto negli anni precedenti. I servizi pubblici sono finanziati in larga misura grazie alle tasse di cittadini e imprese.", "lang": "it"}