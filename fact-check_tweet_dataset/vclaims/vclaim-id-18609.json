{"title": "No, il governo non ha \u201cinvertito la tendenza\u201d sui fondi per l\u2019universit\u00e0", "subtitle": "", "author": "pagellapolitica.it", "date": null, "vclaim_id": "vclaim-id-18609", "url": "https://pagellapolitica.it/dichiarazioni/8360/no-il-governo-non-ha-invertito-la-tendenza-sui-fondi-per-luniversita", "vclaim": "Ma \u00e8 davvero cos\u00ec? Abbiamo verificato e qualcosa non torna.\n\nNel \u2013 firmato a maggio 2018, prima dell\u2019insediamento del nuovo esecutivo \u2013 Lega e M5s hanno promesso di \u00abincrementare le risorse destinate all\u2019universit\u00e0 e agli Enti di Ricerca e ridefinire i criteri di finanziamento delle stesse\u00bb.\n\nDunque, rispetto all\u2019anno scorso il governo Conte ha effettivamente aumentato di circa 132 milioni e 300 mila euro i soldi per finanziare le spese universitarie, portandoli a quasi 7 miliardi e 451 milioni di euro.\n\nL\u2019esecutivo Gentiloni aveva previsto per il 2019 uno stanziamento di quasi 7 miliardi e 373 milioni di euro e di quasi 7 milioni e 425 milioni di euro per il 2020, entrambe due cifre pi\u00f9 basse degli allocamenti dell\u2019attuale esecutivo validi per quest\u2019anno.\n\nCome si vede, il fondo era in aumento da anni \u2013 almeno dal 2015. Ad esempio, nel 2018 il governo Gentiloni aveva aumentato le risorse di circa 294 milioni di euro. Una crescita oltre due volte maggiore rispetto a quella introdotta da Lega e M5s.\n\nNell\u2019arco degli ultimi 12 anni, i tagli al Ffo si sono verificati in tre occasioni: tra il 2009 e il 2010 (-832 milioni di euro circa); tra il 2012 e il 2013 (-300 milioni di euro circa); e tra il 2014 e il 2015 (-98 milioni di euro circa).\n\n\u00c8 comunque vero che il finanziamento del fondo delle universit\u00e0 non ha ancora recuperato i livelli pre-crisi del 2008. Nel 2009 il Fondo per l\u2019universit\u00e0 aveva raggiunto il massimo degli anni recenti, a 7,5 miliardi di euro: l\u2019anno successivo era stato ridotto di oltre 800 milioni di euro. Da allora, con le eccezioni che abbiamo ricordato sopra (2012-2013 e 2014-2015) c\u2019\u00e8 stata una serie di piccoli aumenti, che per\u00f2 non hanno ancora colmato del tutto il gap.\n\nPer il 2018, il governo Gentiloni aveva aumentato gli stanziamenti del fondo delle universit\u00e0 di circa 294 milioni di euro, mentre aumenti meno consistenti c\u2019erano stati anche nel 2017 e 2016. Negli ultimi 12 anni, quelli con una riduzione del fondo per le spese universitarie sono stati tre \u2013 tra cui uno molto consistente, all\u2019inizio della crisi, di oltre 800 milioni di euro. Ma la norma degli ultimi anni \u00e8 stato un leggero aumento. In conclusione, Fioramonti merita un \u201cPinocchio andante\u201d.", "lang": "it"}