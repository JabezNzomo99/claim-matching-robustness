{"title": "Nei, vi vet ikke om smuglingen av alkohol er halvert", "subtitle": "Tallene sier noe om Tolletatens beslag, ikke hvor mange eller hvor mye som smugles.", "author": "www.faktisk.no", "date": null, "vclaim_id": "vclaim-id-4742", "url": "https://www.faktisk.no/faktasjekker/QKr/nei-vi-vet-ikke-om-smuglingen-av-alkohol-er-halvert", "vclaim": "Torsdag 5. juli la Tolletaten frem statistikk for beslag gjort i f\u00f8rste halv\u00e5r 2018. Tallene ble sammenlignet med tall for f\u00f8rste halv\u00e5r 2017. \u00ab\u00d8kte beslag av kokain, heroin og syntetisk narkotika\u00bb, kan man lese av Tolletatens pressemelding.\n\nSamme dag publiserte NRK Tr\u00f8ndelag en sak om statistikken. De hadde ogs\u00e5 v\u00e6rt med tollere p\u00e5 en bilkontroll. B\u00e5de inne i artikkelen, og p\u00e5 NRK.no, sto det at \u00absmuglingen av alkohol er halvert\u00bb.\n\nFredag 6. juli ble tittelen inne i saken endret til \u00abtar f\u00e6rre som smugler alkohol\u00bb. Det er imidlertid ikke skrevet noen rettelse. Fredag morgen l\u00e5 saken fortsatt ute med originaltittelen p\u00e5 NRK.no.\n\nI denne faktasjekken skal vi se n\u00e6rmere p\u00e5 p\u00e5standen om at smugling av alkohol er halvert.\n\nFaktisk.no tar kontakt med NRK Tr\u00f8ndelag for \u00e5 sp\u00f8rre hva som ligger til grunn for p\u00e5standen. Vi f\u00e5r raskt svar av nyhetssjef og fungerende redakt\u00f8r i NRK Tr\u00f8ndelag, Joar Elg\u00e5en. I en e-post skriver han:\n\nTolletatens halvt\u00e5rsstatistikk viser hvor mange og hvilke typer beslag Tolletaten har gjort fra 1. januar til 30. juni et gitt \u00e5r. Tolletaten skriver:\n\nSlik ser tallene for f\u00f8rste halv\u00e5r 2017 og f\u00f8rste halv\u00e5r 2018 ut:\n\nAv tallene over ser vi at det er beslaglagt mengde, og ikke antall beslag, som er tiln\u00e6rmet halvert. Det bekrefter ogs\u00e5 Dag J\u00f8rstad, fungerende avdelingsdirekt\u00f8r i kontrollavdelingen i Tolletaten, overfor Faktisk.no:\n\n\u2013 Antall alkoholbeslag har ligget forholdsvis stabilt de siste \u00e5rene. Det er st\u00f8rrelsen p\u00e5 partiene som er beslaglagt som har g\u00e5tt ned. Det kan tyde p\u00e5 at man har lagt om smuglingsmetodene fra st\u00f8rre til mindre laster, noe som f\u00f8rer til at vi beslaglegger en mindre mengde alkoholholdige drikker p\u00e5 omtrent like mange beslag som f\u00f8r.\n\nJ\u00f8rstad understreker ogs\u00e5 at dette bare er tall for f\u00f8rste halv\u00e5r og at \u00e5rsrapporten vil inneholde mer analyse. Per i dag kan vi se p\u00e5 utviklingen i beslag av alkohol fra 2012 til 2017:\n\nV\u00e6r oppmerksom p\u00e5 at tallene under ikke sier noe om utviklingen fra 2017 til 2018.\n\nSlik har utviklingen i antall kontroller i grensekontrollen v\u00e6rt, fra 2015 til 2017:\n\nTolletatens statistikk over alkoholholdige drikker viser hvor mange beslag som er gjort og hvor mange liter som er beslaglagt. Mens statistikken viser at mengden alkohol som blir beslaglagt g\u00e5r ned, har antall beslag ligget stabilt.\n\nTallene gir uansett ikke grunnlag for \u00e5 p\u00e5st\u00e5 at smuglingen er halvert, fordi vi ikke kan vite hvor mange som smugler og ikke blir kontrollert. Tallene kan alts\u00e5 bare si noe om Tolletatens beslag.", "lang": "no"}