{"title": "Alla fine la flat tax aiuterebbe pi\u00f9 i poveri o pi\u00f9 i ricchi? Un fact checking", "subtitle": "L'economista dem Nicola Rossi sostiene che la proposta fiscale avvantaggerebbe\u00a0le classi pi\u00f9 deboli. Abbiamo fatto una verifica", "author": "www.agi.it", "date": "2018-02-28T07:00+0100", "vclaim_id": "vclaim-id-3215", "url": "https://www.agi.it/fact-checking/flat_tax_nicola_rossi-3561359/news/2018-02-28/", "vclaim": "Nicola Rossi \u2013 economista, ex presidente dell'Istituto Bruno Leoni ed ex parlamentare del Pd \u2013 ha commentato favorevolmente la proposta di centrodestra di introdurre un\u2019aliquota unica per le imposte sul reddito in un\u2019intervista pubblicata dal Giornale lo scorso 27 febbraio e titolata \u201cLa mia sinistra sbaglia: la flat tax funziona e aiuter\u00e0 i pi\u00f9 deboli\u201d.\n\nIn particolare, Rossi ha sostenuto che \u201cla combinazione di una quota esente fissa e di una aliquota proporzionale crea una imposta progressiva. In altre parole: se la quota esente, quindi la no tax area, \u00e8 fissata a 12 mila euro e la aliquota unica al 23 per cento, fino a 12 mila euro di reddito annuo non si pagano tasse, a 13 mila euro si paga l\u2019imposta su mille euro. L\u2019imposta netta \u00e8 di 230 euro, pari al 3%. Se si guadagnano 20 mila euro, l'aliquota del 23 per cento si paga su ottomila euro. Sono circa 2.000 euro, pari a una tassazione del 10 per cento\u201d.\n\nMa vediamo dunque qual \u00e8 la situazione attuale e che effetti avrebbe la flat tax proposta dal centrodestra. Non ci occupiamo qui della sostenibilit\u00e0 economica di una simile proposta, essendocene gi\u00e0 occupati anche in passato.\n\nLa premessa fondamentale da fare \u00e8 che il sistema fiscale italiano, oggi, non \u00e8 per niente semplice, e l\u2019introduzione di un\u2019aliquota unica con un\u2019unica soglia di mancata tassazione sarebbe certamente una grande semplificazione.\n\nRossi commenta quella che \u00e8 la principale proposta del centrodestra in vista delle prossime elezioni. La flat tax si trova proprio in testa - al primo paragrafo del primo punto - del programma sottoscritto da Forza Italia, Lega Nord, Fratelli d\u2019Italia e Noi con l\u2019Italia. Qui tuttavia non sono forniti dei numeri precisi su aliquote e no tax area. Per avere una qualche indicazione possiamo per\u00f2 consultare il sito di Forza Italia.\n\n*In base all\u2019art. 13 lettera b) TUIR, i redditi compresi tra gli 8 mila e i 28 mila euro hanno diritto a una detrazione pari a 978 euro + il prodotto tra 902 euro e l\u2019importo corrispondente al rapporto tra 28.000 euro, diminuito del reddito complessivo, e 20.000 euro. Quindi 28.000-15.000 diviso 20.000 = 0,65, e 902 moltiplicato 0,65 \u00e8 uguale a 586,3 euro. Sommando 978 e 586,3 si ottiene 1.564,3 euro.\n\nSenza voler qui mettere il punto a una questione che dipende in massima parte dai dettagli (anche il regime tributario attuale \u00e8 complicato da detrazioni variabili, coefficienti, sconti, bonus e via dicendo), possiamo dire che s\u00ec, la flat tax unita alla no tax area sarebbe un\u2019imposta comunque progressiva, e che in linea teorica \u00e8 vero aiuterebbe anche i \u201cpi\u00f9 deboli\u201d, nel senso dei contribuenti meno abbienti.", "lang": "it"}