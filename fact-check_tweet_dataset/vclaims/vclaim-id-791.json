{"title": "Czy konstytucja przewiduje \u015blubowania?", "subtitle": "Czy konstytucja przewiduje \u015blubowania? Sprawdzamy co na ten temat powiedzia\u0142 Zbigniew \u0106wi\u0105kalski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-791", "url": "https://demagog.org.pl/wypowiedzi/czy-konstytucja-przewiduje-slubowania/", "vclaim": "Wypowied\u017a mo\u017cna uzna\u0107 za prawdziw\u0105, poniewa\u017c Konstytucja RP z 2 dnia kwietnia 1997 r. nie zawiera informacji dotycz\u0105cej \u015blubowania s\u0119dzi\u00f3w Trybuna\u0142u Konstytucyjnego. Artyku\u0142 194 Konstytucji RP m\u00f3wi, \u017ce:\n\n\u201e1. Trybuna\u0142 Konstytucyjny sk\u0142ada si\u0119 z 15 s\u0119dzi\u00f3w, wybieranych indywidualnie przez Sejm na 9 lat spo\u015br\u00f3d os\u00f3b wyr\u00f3\u017cniaj\u0105cych si\u0119 wiedz\u0105 prawnicz\u0105. Ponowny wyb\u00f3r do sk\u0142adu Trybuna\u0142u jest niedopuszczalny.\n\nObowi\u0105zek z\u0142o\u017cenia \u015blubowania przez nowych s\u0119dzi\u00f3w TK pochodzi z artyku\u0142u 21 ustawy o Trybunale Konstytucyjnym z dnia 25 czerwca 2015 roku:\n\n\u201eUroczy\u015bcie \u015blubuj\u0119, \u017ce pe\u0142ni\u0105c powierzone mi obowi\u0105zki s\u0119dziego Trybuna\u0142u Konstytucyjnego b\u0119d\u0119 wiernie s\u0142u\u017cy\u0107 Narodowi i sta\u0107 na stra\u017cy Konstytucji Rzeczypospolitej Polskiej, czyni\u0105c to bezstronnie, wed\u0142ug mego sumienia i z najwy\u017csz\u0105 staranno\u015bci\u0105, oraz strzeg\u0105c godno\u015bci sprawowanego urz\u0119du.\u201d.\n\n\u015alubowanie mo\u017ce by\u0107 z\u0142o\u017cone z dodaniem zdania \u201eTak mi dopom\u00f3\u017c B\u00f3g.\u201d.\n\n2. Odmowa z\u0142o\u017cenia \u015blubowania jest r\u00f3wnoznaczna ze zrzeczeniem si\u0119 stanowiska s\u0119dziego Trybuna\u0142u.\u201d", "lang": "pl"}