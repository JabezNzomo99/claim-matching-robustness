{"title": "Nei, Frp er ikke de eneste som har tatt tydelig avstand fra personer som anerkjenner steining", "subtitle": "Flere andre partipolitikere har gjort det samme tidligere.", "author": "www.faktisk.no", "date": null, "vclaim_id": "vclaim-id-27200", "url": "https://www.faktisk.no/faktasjekker/ARL/nei-frp-er-ikke-de-eneste-som-har-tatt-tydelig-avstand-fra-personer-som-anerkjenner-steining", "vclaim": "Innvandringsminister Sylvi Listhaugs utspill om at Krfs Knut Arild Hareide og flere andre politikere \u00absleiker imamer oppetter ryggen, i stedet for \u00e5 konfrontere folk med ekstreme holdninger\u00bb var et av temaene i dagens utgave av Politisk kvarter p\u00e5 NRK P2. Siv Jensen, finansminister og partileder for Frp, ble bedt om \u00e5 kommentere saken. Jensen gikk langt i \u00e5 forsvare partifelle Listhaug, og hevdet samtidig at \u00abdet er i hvert fall kun Fremskrittspartiet som har tatt veldig klar og tydelig avstand fra personer som anerkjenner steining som virkemiddel.\u00bb\n\nFaktisk.no oppfatter Siv Jensens p\u00e5stand slik at hvis den skal v\u00e6re riktig, skal det ikke ha skjedd at politikere fra andre partier enn Frp har g\u00e5tt ut og tatt tydelig avstand fra personer som anerkjenner ekstremistiske straffemetoder og virkemidler, som for eksempel steining. Men stemmer dette?\n\nSylvi Listhaugs utspill kom etter en tale hun holdt under \u00e5pningen av Minhaj Ungdoms helgeseminar mot ekstremisme fredag forrige uke. I talen stilte Listhaug sp\u00f8rsm\u00e5l ved holdningene til kveldens hovedtaler, den canadisk-pakistanske teologen Mohammad Tahir ul-Qadri.\n\nMen dette er ikke f\u00f8rste gang norske politikere har reagert p\u00e5 utspill fra religi\u00f8se predikanter. Da shariadommeren og predikanten Haitham al-Haddad var invitert til \u00e5 holde foredrag av Islam Net Student i desember 2012, reagerte dav\u00e6rende varaordf\u00f8rer i Oslo, Libe Rieber-Mohn (Ap), p\u00e5 at H\u00f8gskolen i Oslo hadde valgt \u00e5 tillate arrangementet:\n\nHaitham al-Haddad er blant annet kjent for \u00e5 mene at steining er en akseptabel straffemetode.\n\nDa Haitham al-Haddad ble invitert tilbake i januar \u00e5ret etter, var SV-leder Audun Lysbakken klar p\u00e5 at han mente foredraget burde avlyses. Han skrev f\u00f8lgende p\u00e5 sin egen blogg:\n\nBlogginnlegget er ikke lenger tilgjengelig, men flere medier, blant andre VG, siterte fra innlegget.\n\nRieber-Mohn og Lysbakken var ikke de eneste som tok avstand fra Haitham al-Haddad. Senere i januar 2013 ble predikanten tema i en sp\u00f8rretime p\u00e5 Stortinget, da Frps Tord Lien ba dav\u00e6rende kunnskapsminister Kristin Halvorsen (SV) om et svar p\u00e5 hvorfor Haitham al-Haddad hadde f\u00e5tt benytte lokalene til H\u00f8gskolen i Oslo og Akershus til \u00e5 holde foredrag. Kristin Halvorsen svarte da f\u00f8lgende:\n\nOgs\u00e5 tidligere regjeringer har tatt tydelig standpunkt mot personer og regimer som bruker steining som straffemetode. I 2007 gikk dav\u00e6rende utenriksminister Jonas Gahr St\u00f8re (Ap) hardt ut mot Iran, da Jafar Keyiani og Mokarrameh Ebrahimi ble d\u00f8mt til d\u00f8den ved steining for \u00e5 ha hatt et utenomekteskapelige forhold. UD innkalte den iranske ambassad\u00f8ren til Norge for \u00e5 svare, og St\u00f8re uttalte:\n\nIrans ambassad\u00f8r ble kalt inn p\u00e5 teppet i Utenriksdepartementet ogs\u00e5 i 2010, blant annet for \u00e5 svare for dommen mot den iranske tobarnsmoren Sakineh Ashtiani som ble d\u00f8mt til d\u00f8den ved steining for angivelig utroskap. Dav\u00e6rende statssekret\u00e6r Espen Barth Eide (Ap) sa f\u00f8lgende til Dagbladet:\n\nI 2010 uttalte Aps Hadia Tajik f\u00f8lgende til Dagsavisen om Mohyeldeen Mohammad som blant annet tok til orde for \u00e5 steine homofile:\n\nI 2015 skrev Arbeiderpartiets storbypolitiske talsperson Jan B\u00f8hler f\u00f8lgende i et debattinnlegg i VG, riktignok uten \u00e5 navngi en bestemt person han ans\u00e5 som ekstremist:\n\nI 2016 sendte dansk TV2 dokumentarserien \u00abMoskeerne bag sl\u00f8ret\u00bb. Her ble det avsl\u00f8rt at imamen i Grimh\u00f8jmoskeen i \u00c5rhus forkynnet et budskap som ikke er i samsvar med dansk lov. Det ble blant annet sagt at utro kvinner skal piskes og steines til d\u00f8de. H\u00f8yres innvandringspolitiske talskvinne, Ingjerd Schou, sa f\u00f8lgende til V\u00e5rt land i april samme \u00e5r om hva som m\u00e5 skje dersom man ogs\u00e5 i Norge avdekker imamer som forkynner slike budskap:", "lang": "no"}