{"title": "Jakie dzia\u0142ania podj\u0119\u0142a Polska Sie\u0107 Elektroenergetyczna?", "subtitle": "Jakie dzia\u0142ania podj\u0119\u0142a Polska Sie\u0107 Elektroenergetyczna? Sprawdzamy co na ten temat powiedzia\u0142 W\u0142odzimierz Mucha. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-18039", "url": "https://demagog.org.pl/wypowiedzi/jakie-dzialania-podjela-polska-siec-elektroenergetyczna/", "vclaim": "Na oficjalnej stronie internetowej Polskich Sieci Elektroenergetycznych dost\u0119pne s\u0105 Plany koordynacyjne roczne 2016, 2017 i 2018, kt\u00f3re zosta\u0142y sporz\u0105dzone w 2015 roku. Ka\u017cdy z nich uwzgl\u0119dnia planowane remonty blok\u00f3w poszczeg\u00f3lnych elektrowni, podaj\u0105c konkretne daty ich przeprowadzanych (pocz\u0105tek i koniec postoju) oraz typ. Plany koordynacyjne roczne zawieraj\u0105 r\u00f3wnie\u017c analiz\u0119 bilansu mocy na poszczeg\u00f3lne lata.\n\nPodj\u0119te dzia\u0142ania maj\u0105 na celu zapewnienie bezpiecze\u0144stwa dostaw energii elektrycznej po sytuacji, kt\u00f3ra mia\u0142a miejsce w sierpniu 2015 roku. Dnia 10 sierpnia Polskie Sieci Elektroenergetyczne S.A., pe\u0142ni\u0105ce rol\u0119 operatora systemu przesy\u0142owego elektroenergetycznego w Polsce wyda\u0142y komunikat w sprawie wyst\u0105pienia zagro\u017cenia bezpiecze\u0144stwa dostaw energii elektrycznej oraz podj\u0119tych w celu jego usuni\u0119cia dzia\u0142a\u0144. W komunikacie tym, kt\u00f3ry zosta\u0142 nadany w programie 1 Polskiego Radia, okre\u015blone zosta\u0142y stopnie zasilania dla poszczeg\u00f3lnych stref doby oraz obszar wyst\u0119powania ogranicze\u0144. Dnia 12 sierpnia PSE na swojej stronie internetowej udost\u0119pni\u0142y r\u00f3wnie\u017c odpowiedzi na najcz\u0119\u015bciej zadawane przez przedsi\u0119biorc\u00f3w pytania. Komunikat jako przyczyn\u0119 zaistnia\u0142ej sytuacji podawa\u0142 wyst\u0119powanie utrzymuj\u0105cej si\u0119 fali upa\u0142\u00f3w i niekorzystnej sytuacji hydrologicznej w kraju, co doprowadzi\u0142o do ekstremalnych trudno\u015bci w ch\u0142odzeniu w elektrowniach. Jednocze\u015bnie ograniczenia zdolno\u015bci wytw\u00f3rczych w elektrowniach systemowych nie zosta\u0142y skompensowane mocami wytw\u00f3rczymi innych \u017ar\u00f3de\u0142, takich jak farmy wiatrowe ze wzgl\u0119du na niekorzystne warunki wiatrowe.", "lang": "pl"}