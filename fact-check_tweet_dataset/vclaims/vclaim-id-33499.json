{"title": "I Norge flys det omtrent fire ganger mer innenriks enn i Sverige", "subtitle": "I snitt flyr nordmenn 3 ganger innenriks per person i \u00e5ret, mens svenskene flyr 0,8 ganger.", "author": "www.faktisk.no", "date": null, "vclaim_id": "vclaim-id-33499", "url": "https://www.faktisk.no/faktasjekker/0nW/i-norge-flys-det-omtrent-fire-ganger-mer-innenriks-enn-i-sverige", "vclaim": "I neste \u00e5rs statsbudsjett har regjeringen foresl\u00e5tt \u00e5 gj\u00f8re enkelte endringer for avgifter p\u00e5 flyreiser. Dagens flate avgift p\u00e5 83 kroner per reise skal etter planen erstattes med en avgift p\u00e5 75 kroner for reiser i Europa, og 200 kroner for reiser ut av Europa.\n\n10. oktober m\u00f8tte stortingsrepresentant og nasjonal talsperson for MDG, Une Aina Bastholm, stortingsrepresentant Helge Andre Njaastad (Frp) til debatt om flyavgifter p\u00e5 Politisk kvarter.\n\nDet er et veletablert faktum at flyreiser f\u00f8rer til store utslipp av klimagasser. MDG mener derfor regjeringen b\u00f8r gj\u00f8re mer for at nordmenn skal reise mindre med fly. Under debatten med Njaastad viste Bastholm til at nordmenn reiser spesielt mye med fly, og hun sa blant annet f\u00f8lgende:\n\nDenne p\u00e5standen skal vi se n\u00e6rmere p\u00e5 i denne faktasjekken.\n\nFungerende kommunikasjonssjef Ida De Rosa i MDG viser til en artikkel fra som dokumentasjon for p\u00e5standen. Artikkelen baserer seg p\u00e5 flyreisestatistikk og befolkningsstatistikk fra Eurostat, EUs statistikkbyr\u00e5.\n\nSammenstillingen viser at Norge har flest innenriksflyvninger i Europa, justert for folketall. Tallet er fire ganger s\u00e5 h\u00f8yt som i Sverige, som f\u00f8lger p\u00e5 andreplass. Denne statistikken dreier seg ikke om det totale antallet flyreiser, men kun innenriksreiser. Den sammenlignbare statistikken fra Eurostat inkluderer ogs\u00e5 utlendingers reiser i innad i de aktuelle landene.\n\nIsolert sett spesifiserer ikke Bastholm at det kun er snakk om innenriksreiser i selve p\u00e5standen. Men konteksten for p\u00e5standen er en diskusjon om manglende alternativer til flyreiser innenriks.\n\nP\u00e5standen kommer etter at programleder Thomas Alvarstein Owe sp\u00f8r om ikke det er et poeng at mange m\u00e5 fly, spesielt i Norge. Da svarer Bastholm:\n\nArtikkelen fra Naturvernforbundet er fra 2017, og statistikken de bruker er fra 2015. Den viser at det i Norge ble reist med fly 2,8 ganger per innbygger i \u00e5ret innenriks. Dette er soleklart h\u00f8yest i Europa og er omtrent fire ganger (3,8) h\u00f8yere enn svenskene, som er p\u00e5 andreplass.\n\nSiden artikkelen til Naturvernforbundet ble publisert, har det kommet nye tall p\u00e5 Eurostat over flyreiser innenriks. De siste sammenlignbare tallene, som inkluderer Norge, er fra 2016.\n\nNorge ligger p\u00e5 topp ogs\u00e5 dette \u00e5ret, med 3 reiser per person i \u00e5ret i snitt. Sverige f\u00f8lger p\u00e5 andreplass med 0,8. Dermed ble det reist omtrent fire ganger (3,8) s\u00e5 mye med fly innenriks i Norge som i Sverige i 2016.", "lang": "no"}