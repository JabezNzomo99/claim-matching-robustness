{"title": "Salvini", "subtitle": "", "author": "pagellapolitica.it", "date": null, "vclaim_id": "vclaim-id-20944", "url": "https://pagellapolitica.it/dichiarazioni/7864/salvini-ceri-quasi-sullemergenza-lavoro-per-i-giovani-italiani", "vclaim": "\"In Italia un GIOVANE su cinque fra i 15 e i 24 anni non ha un lavoro n\u00e9 studia, e il 15% di chi ha fra 25 e 39 anni ha un \"lavoro atipico\" a rischio precariet\u00e0\"\n\nDal 2006 al 2016 siamo sempre stati tra i Paesi con la percentuale di Neet pi\u00f9 alta d'Europa, insieme alla Bulgaria, a cui \u00e8 spettato il primo posto fino al 2012. Dal 2013 l'Italia ha registrato una percentuale maggiore.\n\nNegli ultimi anni si \u00e8 avuto un leggero calo. Nel 2016 infatti, col 19,9%, si \u00e8 tornati quasi ai livelli del 2011 (19,7%). Negli anni compresi in questo intervallo di tempo la percentuale era sempre stata pi\u00f9 alta: il 21% nel 2012, il 22,2% nel 2013, il 22,1% nel 2014 e il 21,4% nel 2015.\n\n\"Tra i gruppi di Paesi dove i lavoratori pi\u00f9 giovani sono maggiormente esposti al precariato\", prosegue il rapporto, \"nel 2014, la percentuale di rischio per gli atipici variava da meno del 5% in Uk, Olanda, Lettonia ed Estonia, a pi\u00f9 del 15% in Svezia, Grecia, Italia, Spagna Portogallo e Croazia, e a pi\u00f9 del 30% in Ungheria e Cipro\".\n\nPer essere precisi, il \"15%\" citato da Salvini \u00e8 dunque la percentuale dei lavoratori che sono rischio di precariet\u00e0 sul totale dei lavoratori con contratti atipici e di et\u00e0 compresa tra i 25 e i 39 anni. Non la percentuale di atipici a rischio precariet\u00e0 sul totale dei giovani lavoratori, come risulterebbe testualmente dalle parole del Segretario della Lega Nord.\n\nLa differenza non \u00e8 irrilevante, visto che il 15% del totale dei giovani lavoratori (un insieme che, nella fascia 25-39 anni conta circa 7 milioni di unit\u00e0) sarebbe superiore al 15% dei giovani lavoratori con contratti temporanei. Quest'ultimo \u00e8 un sottoinsieme che, contando sia i dipendenti a termine sia gli indipendenti nella fascia 25-39 anni, secondo i dati Eurostat (che riporta le fasce di et\u00e0 disaggregate, o aggregate in modo diverso, per cui \u00e8 necessario fare le addizioni e le sottrazioni del caso) ammonta a poco meno di 2,44 milioni di unit\u00e0, circa un terzo\n\nil 15% di chi ha fra 25 e 39 anni ha un \"lavoro atipico\" a rischio precariet\u00e0\". Non si tratta di semplice semantica, in quanto in un caso si parlerebbe di oltre un milione di persone, nell'altro di \"solo\" 366 mila.\n\nSalvini ha sostanzialmente ragione. Risulta solo fuorviante, per come \u00e8 scritta, l'affermazione sul 15% di under 40 che sarebbero a rischio precariet\u00e0. Per lui dunque \"C'eri quasi\".", "lang": "it"}