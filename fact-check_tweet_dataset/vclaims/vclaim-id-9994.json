{"title": "Det blir flere og flere bomstasjoner", "subtitle": "I 2016 var det 92 flere bomstasjoner enn i 2009. Hittil i \u00e5r er det 39 flere bomstasjoner enn det var i 2014, men fire f\u00e6rre bomstasjoner enn det var i fjor.", "author": "www.faktisk.no", "date": null, "vclaim_id": "vclaim-id-9994", "url": "https://www.faktisk.no/faktasjekker/w1p/det-blir-flere-og-flere-bomstasjoner", "vclaim": "Onsdag 25. oktober m\u00f8tte B\u00e5rd Hoksrud (Frp) Arbeiderpartiets Sverre Myrli til debatt hos TV 2 nyhetskanalen. Temaet var bomstasjoner og 19 nye bompengeprosjekter Stortinget har vedtatt. B\u00e5rd Hoksrud fikk nok en gang et m\u00f8te med 2013-garantien om at det kom til \u00e5 bli bompengefritt over hele landet dersom han ble samferdselsminister.\n\nHoksrud ble ikke samferdselsminister, men jobbet som statssekret\u00e6r for samferdselsminister Ketil Solvik-Olsen (Frp) fra oktober 2013 frem til juni 2015. Hos TV 2 kalte Arbeiderpartiets Sverre Myrli bompengesaken for \u00abtidenes bl\u00f8ff\u00bb fra Frp:\n\nVidere p\u00e5st\u00e5r Myrli at det heller \u00abaldri har blitt tatt inn mer i bompenger enn i dag\u00bb, noe som if\u00f8lge ham betyr at Frp driver med dobbelkommunikasjon, all den tid Hoksrud er imot bompenger. Hoksrud forklarer det hele med at man trenger et stortingsflertall for \u00e5 kunne fjerne bompengene. Derfor har det alts\u00e5 ikke skjedd.\n\nFaktisk.no tar kontakt med Sverre Myrli for \u00e5 h\u00f8re hva som ligger til grunn for p\u00e5standen om at \u00abdet blir flere og flere bomstasjoner\u00bb. Myrli skriver f\u00f8lgende i en e-post:\n\nSelv om Myrli mener at begrepet ikke er godt, er \u00abbomstasjoner\u00bb noe Statens vegvesen har oversikt over. Slik har utviklingen i antall stasjoner v\u00e6rt fra 2009 og frem til 25. oktober 2017:\n\nI fjor var det 240 bomstasjoner, mens det hittil i \u00e5r har v\u00e6rt 236. Statens vegvesen forventer at tallet p\u00e5 antall bomstasjoner ligger p\u00e5 237 n\u00e5r \u00e5ret er omme. Det endelige tallet kan imidlertid ikke sl\u00e5s fast med absolutt sikkerhet. Av tallene over kan man ogs\u00e5 lese dette:\n\u2022 I 2013 var det 22 flere bomstasjoner enn i 2009.\n\u2022 Hittil i 2017 har det v\u00e6rt 39 flere bomstasjoner enn det var i 2014.\n\u2022 Hittil i 2017 har det v\u00e6rt 88 flere bomstasjoner enn det var i 2009.\n\nDersom man ser p\u00e5 utviklingen de siste \u00e5rene er det alts\u00e5 riktig at det har blitt flere bomstasjoner i Norge. Det forel\u00f8pige tallet for 2017 viser imidlertid en liten nedgang siden i fjor.\n\nSelv om p\u00e5standen og konklusjonen i denne faktasjekken omhandler antall bomstasjoner, kan vi ogs\u00e5 ta en titt p\u00e5 Sverre Myrlis to andre p\u00e5stander. Stemmer det at det aldri har blitt tatt inn mer bompenger enn i dag? Og blir det flere og flere bompengefinansierte veiprosjekter?\n\nI forslag til statsbudsjett for 2018 finner man oversikt over antall innbetalte bompenger totalt, hvor mye som er stilt til disposisjon for riksvei og fylkesvei, samt totalsum over bompenger stilt til disposisjon fra og med 2010 til og med 2016. Alle summene er oppgitt i 2018-kroner:\n\nAv tabellen over kan man se at totalt innbetalte bompenger har \u00f8kt hvert \u00e5r siden 2010, beregnet i 2018-kroner. For \u00e5 g\u00e5 enda lenger tilbake i tid, kan vi ogs\u00e5 ta en titt p\u00e5 bompengeinntekter fra 2002 og frem til 2015. Oversikten er oppgitt i en rapporten \u00abBompengeselskapenes drift i 2015\u00bb, utarbeidet av Statens vegvesen:\n\nStatens vegvesen har ogs\u00e5 oversikt over antall prosjekter med bompengeinnkreving per 31. desember hvert \u00e5r. Utviklingen ser slik ut:\n\nAv grafen kan man se at antall prosjekter med innkreving ved utgangen av \u00e5ret, har \u00f8kt hvert \u00e5r siden 2009.\n\nFaktisk.no har tidligere faktasjekket en p\u00e5stand om de nye bompengesatsene i Oslo. Det var Raymond Johansen som p\u00e5sto at det er bred politisk enighet om de nye satsene, som tr\u00e5dte i kraft i Oslo 1. oktober 2017:\n\nUnder et annet punkt i NTP beskrives utfordringer knyttet til bompengeinnkreving:\n\nVidere st\u00e5r det at bompengeordningen fremst\u00e5r som lite oversiktlig for brukerne og at ordningen gir ulike vilk\u00e5r p\u00e5 ulike steder i landet:\n\nFor \u00e5 kunne effektivisere innkrevingen av bompenger og \u00f8ke brukervennligheten ble det i NTP 2014-2023 foresl\u00e5tt f\u00e6rre bompengeselskaper, en samordning av takst- og rabattsystemer, samt \u00e5 utrede hvorvidt det b\u00f8r bli obligatorisk for alle kj\u00f8ret\u00f8y \u00e5 benytte bompengebrikke. Dette er per i dag kun p\u00e5lagt kj\u00f8ret\u00f8y over 3500 kg.\n\nF\u00e6rre bompengeselskap f\u00f8lges opp i Nasjonal transportplan 2018-2029, der regjeringen legger frem en bompengereform:", "lang": "no"}