{"title": "Jakie pa\u0144stwa maj\u0105 najwi\u0119ksze zasoby wody na mieszka\u0144ca?", "subtitle": "Jakie pa\u0144stwa maj\u0105 najwi\u0119ksze zasoby wody na mieszka\u0144ca? Zapoznaj si\u0119 z nasz\u0105 najnowsz\u0105 analiz\u0105, w kt\u00f3rej sprawdzamy wypowied\u017a na ten temat.", "author": "demagog.org.pl", "date": null, "vclaim_id": "vclaim-id-41578", "url": "https://demagog.org.pl/wypowiedzi/jakie-panstwa-maja-najwieksze-zasoby-wody-na-mieszkanca/", "vclaim": "Kt\u00f3re pa\u0144stwa maj\u0105 najwi\u0119ksze zasoby wody na mieszka\u0144ca?\n\nZgodnie z danymi Organizacji Narod\u00f3w Zjednoczonych ds. Wy\u017cywienia i Rolnictwa (FAO), gromadzonych w ramach projektu AQUASTAT, w 2017 roku (najnowsze dost\u0119pne dane) najwi\u0119ksze odnawialne zasoby wody per capita by\u0142y kolejno na Islandii, w Norwegii i w Rosji. Chorwacja zajmuje w tym rankingu miejsce czwarte, tu\u017c za Rosj\u0105, i r\u00f3wnie\u017c posiada du\u017ce zasoby wody. Pomy\u0142ka W\u0142adys\u0142awa Kosiniaka-Kamysza jest zatem nieznaczna. Z tego wzgl\u0119du wypowied\u017a uznajemy za prawdziw\u0105.\n\nOdnawialne zasoby wody per capita (na li\u015bcie nale\u017cy zaznaczy\u0107 \u201eWater resources\u201d, a nast\u0119pnie \u201eTotal renewable water resources per capita\u201d) dla tych czterech pa\u0144stw kszta\u0142tuj\u0105 si\u0119 nast\u0119puj\u0105co:\n\nNajmniejsze zasoby wody w Europie ma Malta, w kt\u00f3rej kszta\u0142tuj\u0105 si\u0119 one na poziomie jedynie 117,2 m3 na osob\u0119. Wynik Polski r\u00f3wnie\u017c jest jednym z ni\u017cszych w Europie i wynosi 1 585 m3 na osob\u0119.\n\nWarto podkre\u015bli\u0107, \u017ce Rosja zawdzi\u0119cza swoje du\u017ce zasoby wody s\u0142odkiej jezioru Bajka\u0142. Jest to najstarsze i najg\u0142\u0119bsze na \u015bwiecie jezioro s\u0142odkowodne, kt\u00f3re przep\u0142ywa prawie 400 mil przez po\u0142udniowo-wschodni\u0105 Syberi\u0119, na p\u00f3\u0142noc od granicy z Mongoli\u0105. W najg\u0142\u0119bszym punkcie ma ponad 5 000 st\u00f3p (1 637 metr\u00f3w). Jest to najwi\u0119ksze na \u015bwiecie jezioro s\u0142odkowodne pod wzgl\u0119dem obj\u0119to\u015bci. Zawiera oko\u0142o 5 521 mil sze\u015bciennych wody (23 013 kilometr\u00f3w sze\u015bciennych), co stanowi oko\u0142o 20 procent s\u0142odkich w\u00f3d powierzchniowych Ziemi. Jest to obj\u0119to\u015b\u0107 wody w przybli\u017ceniu r\u00f3wnowa\u017cna wszystkim pi\u0119ciu po\u0142\u0105czonym Wielkim Jeziorom Ameryki P\u00f3\u0142nocnej.", "lang": "pl"}