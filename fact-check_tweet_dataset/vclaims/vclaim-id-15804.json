{"title": "Quanto si spende negli Usa per una sanit\u00e0 \u201citaliana\u201d?", "subtitle": "", "author": "pagellapolitica.it", "date": null, "vclaim_id": "vclaim-id-15804", "url": "https://pagellapolitica.it/dichiarazioni/8250/quanto-si-spende-negli-usa-per-una-sanita-italiana", "vclaim": "La sanit\u00e0 negli Stati Uniti \u00e8 finanziata da risorse pubbliche e contributi privati. Secondo i dati del rapporto 2017 realizzato dall'Ocse, nel 2015 i servizi minimi sanitari erano garantiti a circa il 91 per cento della popolazione. Su 100 cittadini, nove non erano quindi tutelati in alcun modo, circa 55 erano coperti da assicurazioni private e poco pi\u00f9 di 35 ricevevano servizi sanitari tramite programmi pubblici.\n\nNegli Stati Uniti esistono differenti programmi di assistenza sanitaria pubblici, con costi che variano a seconda della copertura offerta e di alcuni parametri come l\u2019et\u00e0, il reddito e l\u2019occupazione. Ad esempio, gli anziani al di sopra dei 65 anni, gli individui con specifiche disabilit\u00e0 o coloro che soffrono di insufficienza renale terminale sono coperti dal programma , finanziato sia dal governo federale che dai beneficiari.\n\nfornisce invece una copertura sanitaria a circa 66 milioni di individui. Rispetto a , con questo tipo di assicurazione sono compresi anche assistenza e servizi a lungo termine. Chi vi accede, oltre ad avere un reddito basso, deve rispettare una serie di requisiti come, ad esempio, l'avere pi\u00f9 di 65 anni o meno di 19 anni, essere incinta, avere una disabilit\u00e0, essere un genitore con un figlio a carico. Ogni Stato ha poi diversi regolamenti circa le modalit\u00e0 di accesso al .\n\nC\u2019\u00e8 poi il (Chip), che fornisce assistenza sanitaria ai bambini delle famiglie che si trovano oltre la soglia di reddito che d\u00e0 diritto al , ma non sono abbastanza benestanti da potersi permettere le cure per i propri figli. E cos\u00ec vale per i veterani di guerra, beneficiari di un piano di assistenza sanitaria pubblica che \u00e8 riconosciuto per essere uno dei programmi pi\u00f9 generosi messi a disposizione dal governo federale.\n\nCome spiega , il sito ufficiale relativo alle assicurazioni sanitarie gestito dal governo degli Stati Uniti, le categorie assicurative tra le quali \u00e8 possibile scegliere sono quattro: bronzo, argento, oro e platino. Tra esse variano diverse caratteristiche, tra cui la percentuale coperta dal piano assicurativo e quella che spetta al possibile paziente.\n\nIn nessun caso il costo raggiunge i 10 mila euro mensili cui fa riferimento Nicola Zingaretti. Infatti, se pure si selezionasse una copertura \u201cplatinum\u201d \u2013 e, quindi, il piano assicurativo che copre fino al 90 per cento delle spese mediche e che fornisce la pi\u00f9 ampia gamma di servizi sanitari - il premio medio mensile sarebbe stato nel 2018 di 709 dollari (circa 8.500 dollari all\u2019anno).\n\n\u00c8 per\u00f2 senz\u2019altro vero che il modello \u201cmisto\u201d tra pubblico e privato - con una forte incidenza del secondo - che si ritrova negli Stati Uniti pesa molto pi\u00f9 di quello italiano, in percentuale sulla ricchezza nazionale. Secondo i dati dell\u2019Ocse, l\u2019Italia spendeva nel 2017 l\u20198,9 per cento [2] del suo Pil nella sanit\u00e0, contro il 17,1 per cento speso negli Stati Uniti. Ci\u00f2 faceva degli Usa la nazione sviluppata con il pi\u00f9 alto livello di spesa sanitaria in rapporto al Pil.\n\nL\u2019anomalia \u00e8 ben conosciuta ed esistono studi che provano a indagarne le cause. Uno studio pubblicato sul Journal of the American Medical Association a marzo 2018, ad esempio, sostiene che il maggior esborso dei cittadini americani \u00e8 da associarsi all\u2019alto costo dei farmaci, del personale ospedaliero e da elevati costi amministrativi.", "lang": "it"}