{"title": "Czy wszyscy s\u0119dziowie zarabiaj\u0105 tyle samo?", "subtitle": "Czy wszyscy s\u0119dziowie zarabiaj\u0105 tyle samo? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-1485", "url": "https://demagog.org.pl/wypowiedzi/czy-wszyscy-sedziowie-zarabiaja-tyle-samo/", "vclaim": "Spos\u00f3b ustalenia wysoko\u015bci wynagrodzenia zasadniczego s\u0119dzi\u00f3w ustalony jest w ustawie z dnia 27 lipca 2001 r. Prawo o ustroju s\u0105d\u00f3w powszechnych. Artyku\u0142 91. m\u00f3wi, \u017ce \u201epodstaw\u0119 ustalenia wynagrodzenia zasadniczego s\u0119dziego w danym roku stanowi przeci\u0119tne wynagrodzenie w drugim kwartale roku poprzedniego\u201d.\n\nS\u0119dziom przyznawany jest r\u00f3wnie\u017c dodatek za d\u0142ugoletni\u0105 prac\u0119. Przyznawany on jest od sz\u00f3stego roku pracy, wynosi w\u00f3wczas 5% wynagrodzenia zasadniczego i po ka\u017cdym roku wzrasta o 1% a\u017c do osi\u0105gni\u0119cia wysoko\u015bci 20% wynagrodzenia zasadniczego.\n\nZa\u0142\u0105cznik do ustawy okre\u015bla stawki wynagrodzenia zasadniczego oraz mno\u017cnik s\u0142u\u017c\u0105cy do ustalenia wysoko\u015bci wynagrodzenia zasadniczego s\u0119dzi\u00f3w.\n\nRozporz\u0105dzenie Ministra Sprawiedliwo\u015bci z dnia 23 czerwca 2009 r. okre\u015bla funkcje oraz sposoby ustalania dodatk\u00f3w funkcyjnych przys\u0142uguj\u0105cych s\u0119dziom z racji pe\u0142nionej funkcji. S\u0119dziowie funkcyjny (prezesi s\u0105d\u00f3w, przewodnicz\u0105cy wydzia\u0142\u00f3w w s\u0105dach) otrzymuj\u0105 dodatek funkcyjny, kt\u00f3rego wysoko\u015b\u0107 obliczona jest wg mno\u017cnika okre\u015blonego w tym\u017ce rozporz\u0105dzeniu.\n\nPodstawa wynagrodzenia zasadniczego s\u0119dzi\u00f3w wynosi tyle samo bez wzgl\u0119du na zajmowane stanowisko, jednak\u017ce wysoko\u015b\u0107 wynagrodzenia s\u0119dzi\u00f3w na tym samym stanowisku jest zr\u00f3\u017cnicowana ze wzgl\u0119du na d\u0142ugo\u015b\u0107 sta\u017cu pracy lub pe\u0142nione funkcje, o czym mowa w art. 91. \u00a7 1 ustawy z 27 lipca 2001 r. Prawo o ustroju s\u0105d\u00f3w powszechnych.\n\nW komunikacie Prezesa G\u0142\u00f3wnego Urz\u0119du Statystycznego z 11 sierpnia 2015r. og\u0142oszono, \u017ce przeci\u0119tne wynagrodzenie w drugim kwartale 2015 r. wynosi\u0142o 3854,88 z\u0142, co stanowi podstaw\u0119 wynagrodzenia zasadniczego na 2016 r..\n\n <p style=\u201dtext-align: justify;\u201d>Zgodnie z Art. 91a. \u00a7 1. ustawy z dnia 27 lipca 2001 r. Prawo o ustroju s\u0105d\u00f3w powszechnych s\u0119dziemu obejmuj\u0105cego stanowisko w s\u0105dzie rejonowym przys\u0142uguje wynagrodzenie zasadnicze w stawce pierwszej. Mno\u017cnik w tej\u017ce stawce wynosi 2,05. Oznacza to, \u017ce w 2016 roku wysoko\u015b\u0107 wynagrodzenia zasadniczego s\u0119dziego na tym stanowisku wynosi 7902,50 z\u0142. Wynagrodzenie zasadnicze s\u0119dziego obejmuj\u0105cego stanowisko w s\u0105dzie okr\u0119gowym wynosi 9097,52z\u0142 (stawka czwarta, przelicznik 2,36, obowi\u0105zuje je\u015bli s\u0119dzia na wcze\u015bniejszym stanowisku nie otrzymywa\u0142 wynagrodzenia w stawce czwartej), natomiast wynagrodzenie s\u0119dziego obejmuj\u0105cego stanowisko w s\u0105dzie apelacyjnym wynosi 10600,92 z\u0142 (stawka si\u00f3dma, mno\u017cnik 2,75, obowi\u0105zuje je\u015bli s\u0119dzia na wcze\u015bniejszym stanowisku nie otrzymywa\u0142 wynagrodzenia w stawce si\u00f3dmej).", "lang": "pl"}