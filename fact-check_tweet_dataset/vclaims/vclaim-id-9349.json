{"title": "Steve Jobs ha sviluppato la Apple anche grazie agli investimenti pubblici, come dice Di Maio?", "subtitle": "Cosa c'\u00e8 di vero nella battuta del candidato premier dei Cinquestelle\u00a0sul fondatore dell'azienda di Cupertino. Abbiamo verificato la sua dichiarazione", "author": "www.agi.it", "date": null, "vclaim_id": "vclaim-id-9349", "url": "https://www.agi.it/fact-checking/di_maio_steve_jobs_smartphone-2234723/news/2017-10-10/", "vclaim": "Il candidato premier del M5S Luigi Di Maio, a Catania lo scorso 6 ottobre per l'incontro con le imprese dell'innovazione assieme al candidato alla Regione Sicilia Giancarlo Cancelleri, ha dichiarato: \u201cQuando Steve Jobs ha inventato l'iPad [\u2026] ha messo insieme in quel prodotto le tecnologie che aveva inventato l\u2019agenzia per lo sviluppo americana\u201d.\n\nDi Maio parla di iPad ma il tablet della Apple \u00e8 stato lanciato nel 2010, mentre l\u2019iPhone nel 2007. Le tecnologie a cui fa riferimento il deputato pentastellato \u2013 che sono le medesime nei due diversi dispositivi mobili \u2013 erano dunque gi\u00e0 presenti nel mercato da tre anni, quando \u00e8 arrivato l\u2019iPad.\n\nLe invenzioni oltretutto non provengono, come afferma Di Maio, dalla \u201cagenzia per lo sviluppo americana\u201d \u2013 se non altro perch\u00e9 non \u00e8 chiaro, con questa espressione, a quale agenzia faccia riferimento l\u2019onorevole del M5S. Traducendola pi\u00f9 o meno letteralmente, non si trova un\u2019agenzia corrispondente nell\u2019elenco fornito dal governo Usa.\n\nMa, al di l\u00e0 del fatto che sarebbe pi\u00f9 opportuno parlare di iPhone e che un\u2019agenzia per lo sviluppo americana non esiste, Di Maio dice comunque una cosa sostanzialmente corretta. Cio\u00e8 che molte delle tecnologie che utilizzano gli smartphone (e gli altri prodotti analoghi) della Apple sono in realt\u00e0 state sviluppate, almeno inizialmente, da agenzie statali.\n\nDall\u2019altro, c\u2019\u00e8 chi obietta che il vero contributo delle societ\u00e0 private sia stato quello di aver integrato le varie tecnologie le une con le altre, rendendole facilmente utilizzabili, affidabili e trasportabili, e di averle sapientemente commercializzate. Altrimenti non si spiegherebbe come mai proprio la Apple abbia avuto un tale successo, quando le medesime tecnologie erano disponibili anche ai suoi concorrenti.\n\nVengono citati sul sito dell\u2019Agenzia \u201cil riconoscimento vocale, gli schermi touch screen, le capacit\u00e0 wireless oggi al centro degli smartphone e dei tablet di oggi\u201d, e ancora \u201cl\u2019intelligenza artificiale, la machine intelligence (cio\u00e8 capacit\u00e0 di apprendere delle macchine) e i sistemi semi-automatici\u201d.\n\nDi Maio fa un po\u2019 di confusione coi nomi del prodotto e delle agenzie americane coinvolte, una svista \u201ccomoda\u201d, la seconda, viste le posizioni del M5S tendenzialmente ostili alle spese militari. Inoltre semplifica quando dice che l\u2019agenzia Usa abbia \u201cinventato\u201d certe tecnologie, quando il pi\u00f9 delle volte ha solo finanziato le ricerche.\n\nIl concetto di fondo \u00e8 tuttavia corretto: le tecnologie incorporate nei prodotti Apple, e che ne hanno determinato il grande successo, sono spesso nate da progetti finanziati da soldi pubblici o hanno comunque tratto ispirazione da questi.\n\nInternet \u00e8 ovviamente il caso pi\u00f9 eclatante, ma anche il GPS, l\u2019intelligenza artificiale, il wireless e via dicendo sono progetti sviluppati grazie ai fondi garantiti dallo Stato americano. Molto spesso, in prima battuta, per scopi bellici.", "lang": "it"}