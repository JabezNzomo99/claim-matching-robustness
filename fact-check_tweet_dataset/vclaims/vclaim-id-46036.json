{"title": "No, Orb\u00e1n non ha usato i \u201cpieni poteri\u201d contro i transessuali", "subtitle": "", "author": "pagellapolitica.it", "date": null, "vclaim_id": "vclaim-id-46036", "url": "https://pagellapolitica.it/dichiarazioni/8567/no-orban-non-ha-usato-i-pieni-poteri-contro-i-transessuali", "vclaim": "\u00ab[Con i \u201cpieni poteri\u201d] Orb\u00e1n ha fatto una legge che, di fatto, tiene il nome di origine e il sesso di origine nei documenti delle persone transessuali che hanno fatto un percorso di transizione, anche di riattribuzione del sesso\u00bb (min. 0:40)\n\nCome abbiamo scritto di recente, \u00e8 vero che il Parlamento ungherese, controllato per oltre due terzi da Orb\u00e1n, ha approvato una nuova legge che, per fronteggiare l\u2019epidemia di coronavirus, permette all\u2019esecutivo di governare per decreto, senza limiti di tempo e senza dover passare il vaglio dei parlamentari.\n\nAbbiamo verificato e le cose non stanno cos\u00ec.\n\nCome hanno denunciato alcune organizzazioni umanitarie, questa novit\u00e0 \u2013 se approvata \u2013 avrebbe gravi ripercussioni sulla vita delle persone transessuali, e non solo di chi \u00e8 riuscito a cambiare sesso, che vedrebbero segnati sui loro documenti d\u2019identit\u00e0 un genere sbagliato.\n\nRicordiamo infatti che sesso e genere, come spiega bene un approfondimento del 2017 del , sono due cose molto diverse. Semplificando, il primo termine fa riferimento agli organi genitali, quindi all\u2019anatomia di una persona, mentre la parola \u201cgenere\u201d \u00abindica sia la percezione che ciascuno ha di s\u00e9 in quanto maschio o femmina (cio\u00e8 l\u2019identit\u00e0 di genere), ma anche il sistema socialmente costruito intorno a quelle stesse identit\u00e0 (cio\u00e8 il ruolo di genere)\u00bb.\n\nAl momento non \u00e8 chiaro quando sar\u00e0 votato il nuovo disegno di legge dal Parlamento ungherese, ma nel mentre sono arrivate critiche anche a livello europeo.\n\n\u00c8 vero che il governo ungherese ha presentato un disegno di legge che, modificando alcune norme sulla modalit\u00e0 di registrazione dei documenti d\u2019identit\u00e0, andrebbe a danneggiare i diritti delle persone transessuali (che abbiano cambiato sesso o meno).\n\n\u00c8 per\u00f2 falsi che si tratti di \u00abuna legge\u00bb: al momento il testo \u00e8 appena stato presentato, dovr\u00e0 essere quindi discusso e solo poi eventualmente approvato (anche se la schiacciante maggioranza di cui gode il partito di Orb\u00e1n in Parlamento rende l\u2019esito probabile).\n\n\u00c8 poi falso che questa \u00ablegge\u00bb \u2013 che legge appunto non \u00e8, ma che gi\u00e0 sta suscitando preoccupazione in alcune organizzazioni umanitarie \u2013 sia stata fatta sfruttando i \u201cpieni poteri\u201d che Orb\u00e1n si \u00e8 fatto conferire per fronteggiare l\u2019emergenza coronavirus.", "lang": "it"}