{"title": "Diamo 20 miliardi l\u2019anno all\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-3879", "url": "https://pagellapolitica.it/dichiarazioni/7064/diamo-20-miliardi-lanno-alleuropa", "vclaim": "La questione di quanti soldi dia l\u2019Italia all\u2019Europa viene citata spesso nel dibattito politico italiano. Il 21 gennaio Matteo Renzi \u00e8 stato ospite di e ha parlato a lungo della necessit\u00e0, per il nostro Paese, di non avere complessi di inferiorit\u00e0 all\u2019interno dell\u2019Unione Europea e di far sentire la sua voce. Per confermare questa necessit\u00e0 per l\u2019Italia ha citato anche il contributo italiano al bilancio comunitario. Vediamo se la rivendicazione di Renzi \u00e8 corretta.\n\nI \u201cventi miliardi\u201d di cui parla Renzi sono un numero ricorrente. Lo ha citato lo stesso Premier nella conferenza stampa di fine anno e prima ancora nel luglio scorso. Si tratta per\u00f2 di un numero di gran lunga esagerato, anche senza tener conto dei soldi che l\u2019Italia riceve ogni anno dalla stessa Ue. Ce ne siamo gi\u00e0 occupati in passato, ma visto che il dato sembra particolarmente coriaceo vale la pena approfondire ancora una volta il discorso, grazie al sito della Commissione Europea dedicato al bilancio.\n\nDa quel sito possiamo facilmente consultare tutti i dati degli ultimi anni, che specificano quanto sia stato il contributo nazionale e quanto abbia dato l\u2019Unione per i diversi programmi di spesa (il file .xls che si scarica cliccando su \u201cDownload data 2000-2014\u201d). Riassumiamo le cifre per l\u2019Italia nel grafico successivo.\n\nCome si vede, nel 2014 l\u2019Italia ha contribuito al bilancio dell\u2019Unione Europea per 14,3 miliardi di euro, ricevendone in cambio 10,6. Negli ultimi anni i numeri sono stati simili, con contributi per 15,7 miliardi nel 2013 e 14,9 miliardi nel 2012 e cifre ricevute in cambio rispettivamente di 11,9 e 9,8 miliardi", "lang": "it"}