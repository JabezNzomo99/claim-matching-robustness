{"title": "Man kan ikke fastsl\u00e5 at ensomhet rammer stadig flere", "subtitle": "Det finnes ikke nye, sammenlignbare tall som kan si noe om utviklingen i opplevd ensomhet i befolkningen de siste \u00e5rene. SSB har sammenlignbare tall mellom 1998 og 2012, men de nyeste tallene, fra 2015, er ikke sammenlignbare.", "author": "www.faktisk.no", "date": null, "vclaim_id": "vclaim-id-3561", "url": "https://www.faktisk.no/faktasjekker/rLx/man-kan-ikke-fastsla-at-ensomhet-rammer-stadig-flere", "vclaim": "I et Facebook-innlegg 19. februar skrev Arbeiderparti-leder Jonas Gahr St\u00f8re om et m\u00f8te med Oslo R\u00f8de Kors' bes\u00f8kstjeneste. Innlegget starter slik:\n\nI denne faktasjekken skal vi se n\u00e6rmere p\u00e5 St\u00f8res p\u00e5stand om at ensomhet rammer stadig flere. Faktisk.no tar kontakt med Camilla Ryste, St\u00f8res pressekontakt og kommunikasjonssjef for Arbeiderpartiets stortingsgruppe, for \u00e5 h\u00f8re hvilke fakta som ligger til grunn for uttalelsen. I en sms skriver hun:\n\nStine Pernille Kjos, leder for bes\u00f8kstjenesten i Oslo R\u00f8de Kors, sier at R\u00f8de Kors ikke gjennomf\u00f8rer egne unders\u00f8kelser om opplevd ensomhet, men at det har v\u00e6rt en \u00f8kning i antall foresp\u00f8rsler om bes\u00f8ksvenn fra 2016 til 2017 i Oslo:\n\nNettstedet Minerva omtalte St\u00f8res p\u00e5stand 22. februar og 1. mars. I artikkelen fra 22. februar gikk Minerva gjennom uttalelser fra forskere, og s\u00e5 p\u00e5 tall fra Statistisk sentralbyr\u00e5s (SSB) levek\u00e5rsunders\u00f8kelse og Ungdata-rapporten. Det ble konkludert med at \u00abSt\u00f8re sprer myter om ensomhet\u00bb.\n\nSamme dag uttalte Linn-Heidi Lunde, f\u00f8rsteamanuensis ved Universitetet i Bergen og psykologspesialist ved Haukeland universitetssykehus, f\u00f8lgende til Minerva:\n\n1. mars publiserte nettstedet et intervju med St\u00f8re der han avviste kritikken og uttalte f\u00f8lgende:\n\nDette f\u00f8rte til en ny artikkel der Minerva intervjuet Lars Fredrik H\u00e4ndler Svendsen, professor i filosofi ved Universitetet i Bergen og Civita og forfatter av boken Ensomhetens filosofi. Svendsen uttalte at det finnes statistikk som kan si noe om utviklingen i ensomhet, og at man da burde basere seg p\u00e5 denne statistikken:\n\nHva kan man m\u00e5le?\n\nDet n\u00e6rmeste vi kommer \u00e5 m\u00e5le objektivt, er mengden sosial st\u00f8tte, eksempelvis hvor ofte man har kontakt med venner og om man har en fortrolig person i livet sitt. Men dette gir ikke n\u00f8dvendigvis svar p\u00e5 sp\u00f8rsm\u00e5let, if\u00f8lge Svendsen:\n\nDermed m\u00e5 man forholde seg til opplevd ensomhet. Svar p\u00e5 sp\u00f8rsm\u00e5l om dette finner vi i SSBs levek\u00e5rsunders\u00f8kelser.\n\nMinerva har omtalt tall fra levek\u00e5rsunders\u00f8kelsene basert p\u00e5 en artikkel Morgenbladet publiserte i 2015, fordi \u00abtall fra levek\u00e5rsunders\u00f8kelsen ikke er tilgjengelige for allmennheten\u00bb. Flere tall fra levek\u00e5rsunders\u00f8kelsen, blant annet som viser sosial kontakt, ligger publisert i SSBs statistikkbank. Det gj\u00f8r ikke tallene p\u00e5 opplevd ensomhet.\n\nI levek\u00e5rsunders\u00f8kelsene finnes tall over opplevd ensomhet blant personer over 16 \u00e5r tilbake til 1991. Sp\u00f8rsm\u00e5let om ensomhet ble forandret i 1998, noe som betyr at tallene m\u00e5 deles i to ulike tidsserier. I 2015 ble unders\u00f8kelsen endret p\u00e5 nytt, slik at de siste tallene ikke er sammenlignbare med de andre. Professor Svendsen har sett n\u00e6rmere p\u00e5 r\u00e5dataene bak levek\u00e5rsunders\u00f8kelsene frem til 2012 i boka Ensomhetens filosofi, hvor tallene i grafene under er hentet fra:\n\nTallene over er hentet fra levek\u00e5rsunders\u00f8kelsene til og med 2012. Sp\u00f8rsm\u00e5let er ogs\u00e5 stilt i 2015, men p\u00e5 grunn av metodiske endringer i unders\u00f8kelsen er ikke dette tallet sammenlignbart med tidligere \u00e5r. Anders Barstad, sosiolog og forsker i SSB, har omtalt 2015-tallene i rapporten \u00abHumanit\u00e6re behov i Norge\u00bb, publisert av R\u00f8de Kors.\n\nI rapporten har Barstad tatt for seg andelen som i levek\u00e5rsunders\u00f8kelsen har oppgitt \u00e5 ha v\u00e6rt litt, ganske mye eller veldig mye plaget av ensomhet i l\u00f8pet av en 14-dagers periode. Denne andelen l\u00e5 p\u00e5 28 prosent i 2012 og p\u00e5 16 prosent i 2015:\n\nBarstad er enig med Svendsen i at det beste er \u00e5 se p\u00e5 opplevd ensomhet:\n\nBarstad sier at andelen som opplever ensomhet har g\u00e5tt opp og ned i denne perioden, men at det i utgangspunktet er stabilt:\n\nUngdata er en sp\u00f8rreunders\u00f8kelse der skoleelever over hele landet svarer p\u00e5 sp\u00f8rsm\u00e5l om hvordan de har det og hva de driver med p\u00e5 fritiden. Fra 2010 til 2017 har 439 000 ungdommer deltatt i unders\u00f8kelsen. I rapporten fra 2017, som er utgitt av Ungdatasenteret ved H\u00f8gskolen i Oslo og Akershus, oppgis andelen som er \u00abganske eller veldig mye plaget av ensomhet\u00bb:\n\nI artikkelen \u00abLever vi i ensomhetens tidsalder? Om ensomhet blant eldre\u00bb, publisert p\u00e5 Psykologisk.no i februar 2016, tar Linn-Heidi Lunde for seg nettopp ensomhet.\n\nLunde er f\u00f8rsteamanuensis II ved Institutt for klinisk psykologi ved Universitetet i Bergen og psykologspesialist ved Haukeland universitetssykehus. Hun skriver at man i norske unders\u00f8kelser stort sett har funnet at forekomst av ensomhet er h\u00f8yest blant de yngste og eldste:\n\nLunde omtaler ogs\u00e5 Helseunders\u00f8kelsen i Nord-Tr\u00f8ndelag (HUNT), som per i dag er gjennomf\u00f8rt tre ganger. HUNT forskningssenter er en del av Norges teknisk-naturvitenskapelige universitet (NTNU). I b\u00e5de 1985, 1996 og 2007 fikk respondentene sp\u00f8rsm\u00e5l om opplevd ensomhet.\n\nSp\u00f8rsm\u00e5lene er stilt p\u00e5 ulik m\u00e5te i noen av unders\u00f8kelsene, og noen av svaralternativene varierer ogs\u00e5. Alle tallene er alts\u00e5 ikke direkte sammenlignbare, men vi kan likevel ta en titt p\u00e5 dem:\n\u2022 I 1985 ble respondentene spurt: \u00abHender det ofte at du f\u00f8ler deg ensom?\u00bb. 6,8 prosent svarte \u00abofte\u00bb eller \u00abmeget ofte\u00bb p\u00e5 sp\u00f8rsm\u00e5let. 24,3 prosent svarte \u00abav og til\u00bb.\n\u2022 I 1996 ble respondentene spurt: \u00abHender det du f\u00f8ler deg ensom?\u00bb. 7 prosent svarte \u00abofte\u00bb eller \u00absv\u00e6rt ofte\u00bb p\u00e5 sp\u00f8rsm\u00e5let. 22 prosent svarte \u00abav og til\u00bb.\n\u2022 I 2008 ble sp\u00f8rsm\u00e5let \u00abHender det ofte at du f\u00f8ler deg ensom?\u00bb kun stilt i Ung-HUNT til personer over 13 \u00e5r og under 20 \u00e5r i Nord-Tr\u00f8ndelag. Her svarte 9,6 prosent \u00abofte\u00bb eller \u00absv\u00e6rt ofte\u00bb, mens 23,7 prosent svarte \u00abav og til\u00bb.\n\u2022 I 1985 ble respondentene spurt om ulike f\u00f8lelser i l\u00f8pet av de siste 14 dagene. 7,4 prosent svarte \u00abofte\u00bb eller \u00abhele tiden\u00bb, mens 21 prosent svarte \u00abav og til\u00bb, p\u00e5 \u00abhar f\u00f8lt meg ensom\u00bb.\n\u2022 I 1996 ble respondentene spurt om ulike f\u00f8lelser i l\u00f8pet av de siste to ukene. 4,8 prosent svarte \u00aben god del\u00bb eller sv\u00e6rt mye\u00bb, p\u00e5 sp\u00f8rsm\u00e5let \u00abensom?\u00bb. 13,8 prosent svarte \u00ablitt\u00bb.\n\u2022 I 2008 ble respondentene spurt om ulike f\u00f8lelser i l\u00f8pet av de siste to ukene. 4,3 prosent svarte \u00aben god del\u00bb eller \u00absv\u00e6rt mye\u00bb p\u00e5 sp\u00f8rsm\u00e5let \u00abensom?\u00bb, mens 14,1 prosent svarte \u00ablitt\u00bb.\n\nB\u00e5de SSB-forsker Anders Barstad og professor Lars Fredrik H\u00e4ndler Svendsen sier at tallene som eksisterer i hovedsak er stabile, og at man verken ser noen tydelig \u00f8kning eller nedgang i opplevd ensomhet i befolkningen i Norge.\n\nDet finnes ikke nye, sammenlignbare tall som kan si noe om utviklingen i opplevd ensomhet de siste \u00e5rene. SSB har sammenlignbare tall mellom 1998 og 2012, men de nyeste tallene, fra 2015, er ikke sammenlignbare.\n\nTall fra Ungdata-unders\u00f8kelsen viser at det har v\u00e6rt en \u00f8kning i opplevd ensomhet blant jenter i ungdomsskolealder frem mot 2016. Disse tallene sier imidlertid ikke noe om utviklingen i befolkningen som helhet.\n\nJonas Gahr St\u00f8re p\u00e5sto at \u00abensomhet rammer stadig flere\u00bb. Det er faktisk ikke sikkert.", "lang": "no"}