{"title": "La maggioranza Lega-M5s vuole 'demolire' la legge sui vaccini?", "subtitle": "Secondo l'ex ministro della Salute, Beatrice Lorenzin, la legge che porta il suo nome sta funzionando e tutto il mondo lo riconosce", "author": "www.agi.it", "date": "2019-04-02T07:22+0200", "vclaim_id": "vclaim-id-15339", "url": "https://www.agi.it/fact-checking/vaccini_m5s_lega-5247728/news/2019-04-02/", "vclaim": "L\u2019ex ministro della Salute Beatrice Lorenzin ha dichiarato il 30 marzo: \"Tutto il mondo sta riconoscendo che la legge sui vaccini italiana sta funzionando, non da ultima la prima pagina del Financial Times titolava il 20 marzo 'La lezione italiana'. Emulati dalla Francia ora anche la Germania sta pensando di introdurre l\u2019obbligatoriet\u00e0 (...). Quindi cosa fa la maggioranza giallo-verde? Poich\u00e9 \u00e8 stata una legge totalmente vincente dal punto di vista sanitario innalzando le soglie in brevissimo tempo, pensano bene di demolirla\".\n\nIn primo luogo \u00e8 vero che la legge italiana abbia suscitato apprezzamenti all\u2019estero. Il Financial Times, come riporta l\u2019ex ministro, il 20 marzo ha pubblicato un editoriale dal titolo \u201cItalian lesson on how to fight anti-vax movement\u201d (\u201cLa lezione italiana su come combattere il movimento no-vax\u201d). Qui si legge che, come accade in Italia, \u00abtutte le autorit\u00e0 del mondo dovrebbero far rispettare l\u2019obbligo vaccinale all\u2019ingresso delle scuole\u00bb.\n\nLa norma \u00e8 stata pubblicata il 31 dicembre 2017 sul Journal Officiel - l\u2019equivalente francese della nostra Gazzetta ufficiale (Loi n\u00b0 2017-1836 du 30 d\u00e9cembre 2017 de financement de la s\u00e9curit\u00e9 sociale pour 2018 ). L\u2019obbligo, in particolare, \u00e8 fissato dall\u2019articolo 49, che stabilisce che per essere ammessi a scuola si debba dimostrare di aver sostenuto le vaccinazioni. Il decreto Lorenzin, che rende obbligatorie dieci vaccinazioni per gli under-16 pena l\u2019esclusione dalle scuole (o, per i pi\u00f9 grandi, sanzioni pecuniarie per i genitori), \u00e8 entrato in vigore l\u20198 giugno 2017.\n\nCorretto, infine, il riferimento alla Germania. La notizia di una riflessione nel governo sulla possibilit\u00e0 di introdurre vaccini obbligatori \u00e8 circolata sulla stampa tedesca nelle ultime settimane. Il Quotidiano Sanit\u00e0 ha intervistato l\u2019ex presidente dell'Istituto superiore di sanit\u00e0 Walter Ricciardi, che ha dichiarato: \u00abI colleghi del Ministero della salute tedesco mi hanno detto che ieri il ministro Jens Spahn ha dichiarato di voler prendere in seria considerazione l\u2019apertura di un dibattito per rendere obbligatori i vaccini\u00bb.\n\nL\u2019emendamento, a prime firme Maria Cristina Cant\u00f9 (Lega), Pierpaolo Sileri (M5s) \u00e8 Sonia Fregolent (Lega), rispettivamente vicepresidente, presidente e membro della dodicesima Commissione di Palazzo Madama, stabilisce che dall\u2019entrata in vigore della legge \u00abper i servizi educativi per l\u2019infanzia, le scuole dell'infanzia e per tutti i gradi di istruzione (...) la presentazione della documentazione comprovante l\u2019effettuazione delle vaccinazioni non costituisce requisito di accesso al servizio, alla scuola, al centro ovvero agli esami. Altres\u00ec, la mancata presentazione della documentazione comprovante l\u2019effettuazione delle vaccinazioni non determina la decadenza dall\u2019iscrizione n\u00e9 impedisce la partecipazione agli esami\u00bb (corsivo nostro).\n\n\u00c8 vero, infine, che da quando \u00e8 in vigore il decreto Lorenzin le soglie di copertura vaccinale per i dieci vaccini obbligatori si siano alzate. Per alcune malattie, in modo molto significativo.\n\nIn questi sei casi l\u2019aumento medio \u00e8 di circa 2 punti percentuali ed \u00e8 sempre stata superata la soglia del 95%.\n\nIl morbillo (MOR) - per cui l\u2019Organizzazione mondiale della sanit\u00e0 fissa la soglia dell\u2019immunit\u00e0 di gregge al 95% - \u00e8 passato in questo breve lasso di tempo dall\u201987,26% al 94,15%. Siamo ancora al di sotto della soglia, ma l\u2019aumento \u00e8 di quasi 7 punti percentuali.\n\nLa rosolia (ROS) \u00e8 passata dall\u201987,19% al 94,12% e la parotite (PAR) - comunemente nota come \u201corecchioni\u201d - \u00e8 passata dall\u201987,20% al 94,07%: anche in questi casi l\u2019aumento \u00e8 di quasi 7 punti percentuali.\n\nBeatrice Lorenzin, parlando di vaccini, fa una serie di affermazioni corrette. In primo luogo \u00e8 vero che il \u201cmodello italiano\u201d - obbligatoriet\u00e0 delle principali vaccinazioni, sanzionata con l\u2019esclusione dalle scuole dei bambini non vaccinati - venga guardata con interesse all\u2019estero. Gli esempi riportati (Financial Times, Francia e - a livello per ora teorico - Germania) sono corretti.\n\n\u00c8 poi vero che ci sia un emendamento depositato in Senato al ddl vaccini, firmato dal presidente e dal vicepresidente della commissione Sanit\u00e0 in quota M5s e Lega, che se fosse approvato avrebbe l\u2019effetto di eliminare il requisito dell\u2019obbligo vaccinale per poter frequentare le scuole, il cardine del decreto Lorenzin.\n\nInfine \u00e8 vero che da quando \u00e8 entrato in vigore il decreto Lorenzin in poco tempo si siano alzate significativamente le soglie vaccinali. In particolare per morbillo, parotite e rosolia c\u2019\u00e8 stato un balzo di quasi 7 punti percentuali che ha portato la popolazione di riferimento vicina al raggiungimento della soglia del 95%.", "lang": "it"}