{"title": "Droga e armi: sono in aumento in Italia?", "subtitle": "", "author": "pagellapolitica.it", "date": null, "vclaim_id": "vclaim-id-21727", "url": "https://pagellapolitica.it/dichiarazioni/7788/droga-e-armi-sono-in-aumento-in-italia", "vclaim": "Lo scorso gennaio \u00e8 stata pubblicata la relazione annuale del Dipartimento per le Politiche Antidroga, che dipende dalla Presidenza del Consiglio. \u00c8 il documento periodico pi\u00f9 completo sulla vendita e il consumo degli stupefacenti nel nostro paese.\n\nLa sezione della relazione annuale dedicata alla \u201cPrevalenza e incidenza d\u2019uso\u201d riporta i dati della ricerca ESPAD, un\u2019indagine a livello europeo condotta nel 2015 in circa 35 paesi su quasi centomila studenti delle scuole superiori. La ricerca internazionale si svolge ogni quattro anni dal 1995 e per l\u2019Italia \u00e8 curata dall\u2019Istituto di Fisiologia Clinica (IFC) del CNR, che sullo stesso tema fa anche indagini a campione annuali.\n\nIl consumo di cocaina, invece, \u00e8 \u201csostanzialmente invariato nell\u2019ultimo quinquennio\u201d, quello di stimolanti e allucinogeni \u00e8 stabile o in leggero calo, mentre l\u2019uso di eroina \u00e8 in netto calo rispetto ai primi anni Duemila. Altri dati utili si possono trovare nella scheda sull\u2019Italia dell\u2019EMCDDA, l\u2019ente europeo per il monitoraggio del consumo di droga.\n\nPer quanto riguarda la vendita di armi, la risposta \u00e8 molto semplice: si sa quante vengono prodotte in Italia, ma non quante sono destinate all\u2019esportazione e quante invece sono vendute nel nostro paese.\n\nLa situazione \u00e8 stata ben riassunta in un articolo del del novembre scorso: tutte le armi prodotte in Italia ricevono un numero di matricola dal Banco di Prova di Brescia, ma la loro destinazione finale non viene poi registrata. Abbiamo dati, inoltre, sul valore totale dell\u2019export italiano di armamenti - contenuto nella relazione annuale del governo sul tema - che comprende per\u00f2 anche armi da guerra e sistemi di armamento, cio\u00e8 armi non destinate alla difesa personale.\n\nsono concesse per motivi di difesa personale, per \u201cuso venatorio\u201d (la caccia) e per uso sportivo. Anche questi dati non sono di facile reperibilit\u00e0, dice Beretta, ma vengono forniti ai giornalisti che ne fanno richiesta. Quelli a partire dal 2013 sono disponibili qui\n\nLe licenze per difesa personale sono assai poche e in calo, ma negli ultimi anni - e in particolare nel 2015 - sono molto cresciute quelle per uso sportivo e venatorio. Un\u2019anomalia che, secondo alcune inchieste giornalistiche, dipende dalla molto maggior facilit\u00e0 con cui si possono acquistare armi da tenere in casa dichiarandosi cacciatori o sportivi. Dice Beretta dell\u2019OPAL: \u00ab rivo di problematiche psichiatriche, non alcolista e non tossicomane, di fatto ha la possibilit\u00e0 di acquistare e possedere un\u2019arma\n\nTuttavia, all\u2019aumento del 2015 \u00e8 seguito un calo nel 2016, tanto che il totale delle licenze in essere nel corso dello scorso anno \u00e8 stato persino minore rispetto al 2013-2014. Le licenze sono poi un indicatore impreciso della vendita di armi: insomma, un aumento non emerge con chiarezza dai numeri, anche se ci sono segnali (come il picco del 2015) che lo potrebbero suggerire.\n\nAlessandro Di Battista ha dichiarato che in Italia aumenta il consumo di droghe e la vendita di armi per difesa personale. Per quanto riguarda le droghe, il rapporto pi\u00f9 ampio sul tema dice che esso \u00e8 in sostanza stabile. Per quanto riguarda le armi, ci sono alcuni indicatori indiretti - le licenze per porto d\u2019armi - che hanno visto un netto aumento nel 2015. \u00c8 per\u00f2 seguito un calo l\u2019anno successivo, mentre i dati sulle vendite di armi non sono noti e quindi non \u00e8 possibile avere una conferma precisa di questo (n\u00e9, ragionevolmente, la pu\u00f2 avere Di Battista). L\u2019esponente del Movimento 5 Stelle vede insomma un presente pi\u00f9 fosco di quanto stia scritto nei numeri: \u201cN\u00ec\u201d per lui.", "lang": "it"}