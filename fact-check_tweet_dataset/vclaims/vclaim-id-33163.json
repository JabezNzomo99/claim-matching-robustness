{"title": "Czy m\u0142odzi podejmuj\u0105 trzykrotnie wi\u0119cej pr\u00f3b samob\u00f3jczych ni\u017c 6 lat wcze\u015bniej?", "subtitle": "Czy m\u0142odzi podejmuj\u0105 trzykrotnie wi\u0119cej pr\u00f3b samob\u00f3jczych ni\u017c 6 lat wcze\u015bniej? Zapoznaj si\u0119 z nasz\u0105 najnowsz\u0105 analiz\u0105, w kt\u00f3rej opisujemy t\u0119 kwesti\u0119.", "author": "demagog.org.pl", "date": null, "vclaim_id": "vclaim-id-33163", "url": "https://demagog.org.pl/wypowiedzi/czy-mlodzi-podejmuja-trzykrotnie-wiecej-prob-samobojczych-niz-6-lat-wczesniej/", "vclaim": "Czy m\u0142odzi podejmuj\u0105 trzykrotnie wi\u0119cej pr\u00f3b samob\u00f3jczych ni\u017c sze\u015b\u0107 lat wcze\u015bniej?\n\nRobert Biedro\u0144 we wpisie na Facebooku odni\u00f3s\u0142 si\u0119 do kwestii pr\u00f3b samob\u00f3jczych podejmowanych przez m\u0142odych ludzi.\n\nWed\u0142ug statystyk gromadzonych przez Policj\u0119 w 2019 roku w Polsce mia\u0142o miejsce 11 961 zamach\u00f3w samob\u00f3jczych, w tym 5 255 zako\u0144czonych zgonem. Sytuacja w poszczeg\u00f3lnych grupach wiekowych odnosz\u0105cych si\u0119 do kategorii \u201em\u0142odych ludzi\u201d przedstawia\u0142a si\u0119 nast\u0119puj\u0105co:\n\nSze\u015b\u0107 lat wcze\u015bniej, czyli w 2013 roku, w Polsce by\u0142o 8 575 zamach\u00f3w samob\u00f3jczych, w tym 6 101 zako\u0144czonych zgonem. W poszczeg\u00f3lnych grupach wiekowych sytuacja wygl\u0105da\u0142a nast\u0119puj\u0105co:\n\nW 2019 roku w przedziale wiekowym 0-18 by\u0142o 951 pr\u00f3b samob\u00f3jczych. W 2013 roku w grupie 0-18 by\u0142o ich 357. Robert Biedro\u0144 w wypowiedzi nie precyzuje, co ma na my\u015bli m\u00f3wi\u0105c \u201em\u0142odzi\u201d. Bior\u0105c jednak pod uwag\u0119 przedzia\u0142 wiekowy 0-18 lat, w 2019 roku by\u0142o w przybli\u017ceniu 2,7 wi\u0119cej pr\u00f3b samob\u00f3jczych ni\u017c w roku 2013.\n\nW\u015br\u00f3d m\u0142odych liczba zamach\u00f3w samob\u00f3jczych zako\u0144czonych zgonem w ci\u0105gu sze\u015bciu ostatnich lat jednak spad\u0142a \u2013 w 2013 roku w przedziale 0-18 lat zgonem zako\u0144czy\u0142o si\u0119 148 zamach\u00f3w, a w 2019 \u2013 98.\n\nOkre\u015blenie \u201eniemal trzykrotnie wi\u0119cej\u201d mie\u015bci si\u0119 w uznawanym przez nas marginesie b\u0142\u0119du, dlatego wypowied\u017a uznajemy za prawdziw\u0105.\n\n\u2796\n\n Wi\u0119kszo\u015b\u0107 naszych analiz powsta\u0142a dzi\u0119ki wolontariackiej pracy naszych fact-checker\u00f3w i wsparciu darczy\u0144c\u00f3w. Nasza praca nie jest finansowana przez polityk\u00f3w ani instytucje pa\u0144stwowe. Je\u015bli chcesz pom\u00f3c nam zachowa\u0107 niezale\u017cno\u015b\u0107, wesprzyj nas TUTAJ.\n\nPodziel si\u0119 prawd\u0105! Podaj j\u0105 dalej. Mo\u017cesz korzysta\u0107 z naszych tekst\u00f3w bez ogranicze\u0144, prosimy tylko o podanie linku do naszej strony.", "lang": "pl"}