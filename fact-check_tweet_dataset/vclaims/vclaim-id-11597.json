{"title": "Davvero a Parigi 100 mila persone partecipano alla definizione del bilancio comunale?", "subtitle": "Abbiamo verificato quanto ha sostenuto Davide Casaleggio, secondo il quale \"con la rete \u00e8 possibile far partecipare i cittadini al bilancio comunale\"", "author": "www.agi.it", "date": "2018-11-07T07:36+0100", "vclaim_id": "vclaim-id-11597", "url": "https://www.agi.it/fact-checking/casaleggio_rousseau_bilancio_comunale_cittadini-4574497/news/2018-11-07/", "vclaim": "Davide Casaleggio, presidente della Casaleggio Associati e fondatore dell\u2019Associazione Rousseau, intervenendo all\u2019evento \u201cIn Persona\u201d alla Casa del Cinema di Villa Borghese (Roma), ha dichiarato il 5 novembre: \u201cCon la rete \u00e8 possibile far partecipare i cittadini al bilancio comunale. Lo vediamo gi\u00e0 a Parigi dove 100 mila persone partecipano alla definizione del bilancio\u201d.\n\n\u00c8 un\u2019affermazione corretta, anche se i limiti della partecipazione parigina sono piuttosto netti. E in Italia ci sono casi del tutto simili.\n\nLe proposte, a quel punto, vengono esaminate dal Comune di Parigi che decide se siano ammissibili o meno, e giustifica la propria decisione. Le proposte ritenute ammissibili vengono a questo punto riassunte in un elenco e vengono quindi sottoposte al voto dei cittadini, che pu\u00f2 essere sia fisico sia telematico. Vengono quindi selezionati i progetti che ricevono il maggior numero di voti entro il limite della dotazione di bilancio definita.\n\nQuesta procedura \u00e8 scadenzata in un calendario, in base al quale i progetti devono essere presentati tra gennaio e febbraio, tra marzo e maggio il Comune di Parigi ne vaglia l\u2019ammissibilit\u00e0 e la fattibilit\u00e0, tra giugno e settembre le proposte vengono eventualmente accorpate, quando simili, e discusse. Il voto \u00e8 fissato a settembre e a dicembre il Comune, quando vota il bilancio, vi include anche le proposte che sono risultate vincitrici.\n\nDunque \u00e8 vero, come sostiene Casaleggio, che a Parigi ci sia una partecipazione \u2013 seppur limitata \u2013 dei cittadini alla definizione del bilancio comunale, e indubbiamente la rete svolge un ruolo di infrastruttura fondamentale per questa iniziativa, specie per la fase di raccolta ed esame delle proposte ma anche per la fase di votazione.\n\nNel 2015 la citt\u00e0 di Milano ha sperimentato per la prima volta il bilancio partecipativo, che \u00e8 costituito di quattro fasi: la proposta e il supporto dell\u2019idea che i cittadini vogliono che sia finanziata, lo sviluppo del progetto, il voto e il monitoraggio dei lavori.\n\nCasaleggio ha ragione: grazie alla rete i cittadini, in diverse citt\u00e0 dove sono stati condotti esperimenti del genere, possono partecipare \u2013 almeno parzialmente \u2013 alla formazione del bilancio comunale, presentando progetti e votandoli. \u00c8 poi vero che a Parigi, uno dei casi di bilancio partecipativo di maggior successo ad oggi, i votanti nel 2016 siano stati quasi 100 mila.", "lang": "it"}