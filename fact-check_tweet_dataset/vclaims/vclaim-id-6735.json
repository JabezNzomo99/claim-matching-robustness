{"title": "Czy jest uchwa\u0142a dotycz\u0105ca wyboru prezesa SN?", "subtitle": "Czy jest uchwa\u0142a dotycz\u0105ca wyboru prezesa SN? Sprawdzamy co na ten temat powiedzia\u0142 Arkadiusz Mularczyk. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-6735", "url": "https://demagog.org.pl/wypowiedzi/czy-jest-uchwala-przesa-sn/", "vclaim": "Kompetencje Zgromadzenia Og\u00f3lnego S\u0119dzi\u00f3w S\u0105du Najwy\u017cszego znajduj\u0105 si\u0119 w Ustawie o S\u0105dzie Najwy\u017cszym z 23 listopada 2002 r. Artyku\u0142 16 tej\u017ce ustawy u\u015bci\u015bla w ust\u0119pie pierwszym, punkcie trzecim, \u017ce Zgromadzenie Og\u00f3lne S\u0119dzi\u00f3w SN dokonuje wyboru dw\u00f3ch kandydat\u00f3w na stanowisko Pierwszego Prezesa SN oraz przedstawia je prezydentowi. Nie jest to zwi\u0105zane z przyj\u0119ciem uchwa\u0142y, kt\u00f3ra nast\u0119pnie trafi\u0142aby do prezydenta. Uchwalanie regulamin\u00f3w wybor\u00f3w na stanowisko Pierwszego Prezesa SN r\u00f3wnie\u017c nale\u017cy do Zgromadzenia Og\u00f3lnego S\u0119dzi\u00f3w SN, a sprecyzowane jest to w art. 16, ust. 1 pkt 1 tej samej ustawy.\n\nPoprzednio obowi\u0105zuj\u0105ca Ustawa o S\u0105dzie Najwy\u017cszym z dnia 20 wrze\u015bnia 1984 r. podaje w art. 29 pkt 2, \u017ce Pierwszego Prezesa SN powo\u0142uje spo\u015br\u00f3d s\u0119dzi\u00f3w SN oraz odwo\u0142uje Sejm RP na wniosek Prezydenta, a innych prezes\u00f3w SN \u2013 sam Prezydent. Konstytucja z 1997 r. przekaza\u0142a obowi\u0105zek powo\u0142ywania Pierwszego Prezesa SN Prezydentowi RP.", "lang": "pl"}