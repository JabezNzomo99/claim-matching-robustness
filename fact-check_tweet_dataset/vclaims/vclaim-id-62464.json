{"title": "Jakie podatki trzeba zap\u0142aci\u0107 przy zbi\u00f3rce pieni\u0119dzy?", "subtitle": "Jakie podatki trzeba zap\u0142aci\u0107 przy zbi\u00f3rce pieni\u0119dzy? Odpowied\u017a znajdziecie w naszej analizie wypowieddzi Krzysztofa Kwiatkowskiego.", "author": "demagog.org.pl", "date": null, "vclaim_id": "vclaim-id-62464", "url": "https://demagog.org.pl/wypowiedzi/jakie-podatki-trzeba-zaplacic-przy-zbiorce-pieniedzy/", "vclaim": "Jakie podatki trzeba zap\u0142aci\u0107 przy zbi\u00f3rce pieni\u0119dzy?\n\nWypowied\u017a Krzysztofa Kwiatkowskiego uznajemy za manipulacj\u0119, poniewa\u017c o podatku od spadk\u00f3w i darowizn m\u00f3wi on w taki spos\u00f3b, jakby nale\u017ca\u0142o go odprowadza\u0107 od wszystkich zbi\u00f3rek bez wyj\u0105tku. Tymczasem opodatkowanie z tytu\u0142u darowizn dotyczy jedynie sytuacji, kiedy przekazana w ramach zbi\u00f3rki kwota od jednego darczy\u0144cy przekracza okre\u015blon\u0105 warto\u015b\u0107. W przypadku darczy\u0144cy niespokrewnionego/niespowinowaconego z obdarowanym jest to r\u00f3wnowarto\u015b\u0107 nieca\u0142ych 5 tys. z\u0142. Natomiast je\u015bli zachodzi pokrewie\u0144stwo z darczy\u0144c\u0105, suma, do wysoko\u015bci kt\u00f3rej nie trzeba odprowadza\u0107 podatku, jest jeszcze wi\u0119ksza.\n\nPrawd\u0105 jest natomiast, \u017ce od zakupionych w ramach zbi\u00f3rki sprz\u0119t\u00f3w osoba fizyczna musi odprowadzi\u0107 podatek VAT. Zwolnieniu z niego podlegaj\u0105 tylko zarejestrowane organizacje po\u017cytku publicznego.\n\nJak czytamy w art. 888. par. 1. Kodeksu cywilnego, przez umow\u0119 darowizny darczy\u0144ca zobowi\u0105zuje si\u0119 do bezp\u0142atnego \u015bwiadczenia na rzecz obdarowanego kosztem swego maj\u0105tku. Chodzi zatem o takie \u015bwiadczenia, w zamian za kt\u00f3re darczy\u0144ca niczego nie \u017c\u0105da ani nie oczekuje, zar\u00f3wno w chwili darowizny, jak i w przysz\u0142o\u015bci.\n\nZgodnie z art. 5. i 6. ustawy z dnia 28 lipca 1983 roku o podatku od spadk\u00f3w i darowizn obowi\u0105zek podatkowy ci\u0105\u017cy na nabywcy rzeczy i praw maj\u0105tkowych. Powstaje on z chwil\u0105:\n\nW my\u015bl tych przepis\u00f3w darowizny pieni\u0119\u017cne co do zasady sprawiaj\u0105, \u017ce obowi\u0105zek podatkowy powstaje w momencie przekazania (wr\u0119czenia, przelania) pieni\u0119dzy obdarowanemu. Jednak nie ka\u017cda darowizna rodzi od razu obowi\u0105zek podatkowy. Wy\u017cej wspomniana ustawa przewiduje trzy kwoty wolne w zale\u017cno\u015bci od tego, z kt\u00f3rej grupy podatkowej wywodzi si\u0119 obdarowany darowizn\u0105 nabywca (art. 9. ust. 1.):\n\u2022 9 637 z\u0142 \u2013 je\u017celi nabywc\u0105 jest osoba zaliczona do I grupy podatkowej,\n\u2022 7 276 z\u0142 \u2013 je\u017celi nabywc\u0105 jest osoba zaliczona do II grupy podatkowej,\n\u2022 4 902 z\u0142 \u2013 je\u017celi nabywc\u0105 jest osoba zaliczona do III grupy podatkowej.\n\nSumy te oznaczaj\u0105 \u201eczyst\u0105 warto\u015b\u0107\u201d w\u0142asno\u015bci rzeczy i praw maj\u0105tkowych otrzymanych przez nabywc\u0119 od jednej osoby. W my\u015bl art. 14, ust. 3. ustawy do poszczeg\u00f3lnych grup podatkowych w podatku od spadk\u00f3w i darowizn zaliczamy:\n\u2022 do grupy I \u2013 ma\u0142\u017conka, zst\u0119pnych (dzieci, wnuki, prawnuki itd.), wst\u0119pnych (rodzice, dziadkowie, pradziadkowie itd.), pasierba, zi\u0119cia, synow\u0105, rodze\u0144stwo, ojczyma, macoch\u0119 i te\u015bci\u00f3w,\n\u2022 do grupy II \u2013 zst\u0119pnych rodze\u0144stwa, rodze\u0144stwo rodzic\u00f3w, zst\u0119pnych i ma\u0142\u017conk\u00f3w pasierb\u00f3w, ma\u0142\u017conk\u00f3w rodze\u0144stwa i rodze\u0144stwo ma\u0142\u017conk\u00f3w, ma\u0142\u017conk\u00f3w rodze\u0144stwa ma\u0142\u017conk\u00f3w, ma\u0142\u017conk\u00f3w innych zst\u0119pnych,\n\nPodatek oblicza si\u0119 od warto\u015bci darowizny ponad kwot\u0119 woln\u0105 od podatku, wed\u0142ug skali podanej w art. 15.1. ustawy o podatku od spadk\u00f3w i darowizn.\n\nNale\u017cy jednak pami\u0119ta\u0107, \u017ce je\u017celi jeden darczy\u0144ca obdarowa\u0142 t\u0119 sam\u0105 osob\u0119 wielokrotnie, to licz\u0105c kwot\u0119 woln\u0105, obdarowany ma obowi\u0105zek doda\u0107 warto\u015b\u0107 wszystkich darowizn od tego darczy\u0144cy, kt\u00f3re otrzyma\u0142 w okresie pi\u0119ciu lat poprzedzaj\u0105cych rok, w kt\u00f3rym mia\u0142a miejsce ostatnia darowizna.\n\nZgodnie z rozporz\u0105dzeniem Ministra Finans\u00f3w z dnia 4 kwietnia 2011 roku w sprawie wykonania niekt\u00f3rych przepis\u00f3w ustawy o podatku od towar\u00f3w i us\u0142ug od podatku zwalnia si\u0119 dostaw\u0119 towar\u00f3w nabytych przez organizacje po\u017cytku publicznego w formie darowizn rzeczowych pochodz\u0105cych ze zbi\u00f3rek publicznych lub nabytych za \u015brodki pieni\u0119\u017cne pozyskane ze zbi\u00f3rek. Aby to nast\u0105pi\u0142o, musz\u0105 by\u0107 jednak spe\u0142nione trzy warunki:\n\u2022 organizacja po\u017cytku publicznego nie narusza warunk\u00f3w lub zasad dzia\u0142ania okre\u015blonych w ustawie z dnia 24 kwietnia 2003 roku o dzia\u0142alno\u015bci po\u017cytku publicznego i o wolontariacie,\n\u2022 \u015brodki pieni\u0119\u017cne uzyskane z dostawy towar\u00f3w zostan\u0105 przeznaczone w ca\u0142o\u015bci na cele okre\u015blone w pozwoleniu na przeprowadzenie przez t\u0119 organizacj\u0119 po\u017cytku publicznego zbi\u00f3rki publicznej, uzyskanym zgodnie z przepisami o zbi\u00f3rkach publicznych,\n\nPrzepisy te nie dotycz\u0105 jednak os\u00f3b fizycznych, kt\u00f3re, b\u0119d\u0105c organizatorami publicznych zbi\u00f3rek, zobowi\u0105zane s\u0105 odprowadzi\u0107 podatek VAT od zakupionych towar\u00f3w. W okresie od 1 stycznia 2011 roku podstawowa stawka podatku VAT wynosi 23 proc., a obni\u017cona \u2013 8 proc. Jednak zgodnie z uchwalon\u0105 22 listopada 2018 roku przez Sejm ustaw\u0105 o zmianie ustawy o podatku od towar\u00f3w i us\u0142ug, stawki te powr\u00f3c\u0105 do poziomu obowi\u0105zuj\u0105cego przed 2011 rokiem, czyli 22 proc. i 7 proc., gdy wymienione w tej ustawie wska\u017aniki uzyskaj\u0105 okre\u015blony poziom.\n\nZgodnie z ustaw\u0105 z dnia 11 marca 2004 roku o podatku od towar\u00f3w i us\u0142ug, dla towar\u00f3w zwi\u0105zanych z opiek\u0105 zdrowotn\u0105 obowi\u0105zuje obni\u017cona stawka VAT na poziomie 8 proc. Za\u0142\u0105cznik nr 3 zalicza do tej grupy takie produkty, jak:\n\u2022 wyroby lecznicze, w tym narz\u0119dzia, przyrz\u0105dy, urz\u0105dzenia, oprogramowanie, materia\u0142y lub inne artyku\u0142y, stosowane samodzielnie lub w po\u0142\u0105czeniu, w tym z oprogramowaniem przeznaczonym przez ich wytw\u00f3rc\u0119 do u\u017cywania specjalnie w celach diagnostycznych lub terapeutycznych,\n\nWbrew temu, co m\u00f3wi Krzysztof Kwiatkowski, nie ka\u017cda darowizna musi by\u0107 opodatkowana. Osoby przyjmuj\u0105ce w trakcie zbi\u00f3rek internetowych darowizny od ca\u0142kiem obcych os\u00f3b, czyli tych zaliczanych do III grupy podatkowej, nie musz\u0105 p\u0142aci\u0107 podatku, je\u017celi \u017caden z darczy\u0144c\u00f3w nie wp\u0142aci\u0142 (jednorazowo lub wielorazowo w ci\u0105gu pi\u0119ciu lat poprzedzaj\u0105cych ostatni\u0105 darowizn\u0119) wi\u0119cej ni\u017c 4 902 z\u0142. Je\u015bli zachodzi pokrewie\u0144stwo mi\u0119dzy darczy\u0144c\u0105 a nabywc\u0105, suma, do wysoko\u015bci kt\u00f3rej nie trzeba odprowadza\u0107 podatku, jest jeszcze wi\u0119ksza i wynosi 9 637 z\u0142 lub 7 276 z\u0142. Nale\u017cy pami\u0119ta\u0107, \u017ce wp\u0142aty tych sum musz\u0105 pochodzi\u0107 od pojedynczych os\u00f3b. Z tego powodu s\u0142owa Krzysztofa Kwiatkowskiego uznajemy za manipulacj\u0119.\n\nJe\u015bli chodzi o ostatnie zdanie wypowiedzi by\u0142ego ministra sprawiedliwo\u015bci, jest ono prawdziwe. Osoba fizyczna ma obowi\u0105zek odprowadzi\u0107 podatek od zakupionych sprz\u0119t\u00f3w. Zwolnienie od podatku towar\u00f3w nabytych w wyniku zbi\u00f3rek jest mo\u017cliwe tylko dla organizacji po\u017cytku publicznego.\n\nPodoba\u0142 Ci si\u0119 artyku\u0142? Pom\u00f3\u017c nam dzieli\u0107 si\u0119 prawd\u0105!", "lang": "pl"}