{"title": "Decreti attuativi, questi sconosciuti", "subtitle": "", "author": "pagellapolitica.it", "date": null, "vclaim_id": "vclaim-id-5072", "url": "https://pagellapolitica.it/dichiarazioni/5840/decreti-attuativi-questi-sconosciuti", "vclaim": "Attuare una politica di cambiamento vuole dire anche velocizzare i tempi della politica attraverso gli strumenti che la legge prevede. Un decreto legge deliberato dal Consiglio dei Ministri, dopo essere stato convertito in legge nei 60 giorni previsti ed essere stato pubblicato in Gazzetta Ufficiale, deve ricevere spesso e volentieri una serie di provvedimenti attuativi che trasformino il dire in fare (discorso identico per i disegni di legge approvati). I provvedimenti attuativi per natura possono essere con termine (cio\u00e8 con una scadenza) o senza termine. Questo significa che spesso non basta votare una norma e pubblicarla in G.U. per vederla attuata. Per questo motivo uno dei compiti pi\u00f9 impegnativi per un governo \u00e8 non solo rendere reali i provvedimenti deliberati, ma anche \"smaltire\" i residui del passato.\n\nDa quando Matteo Renzi \u00e8 diventato Presidente del Consiglio ha varie volte sottolineato il suo impegno per attuare i tanti decreti attuativi ereditati dai precedenti governi Monti e Letta. L'Ufficio per il programma di governo, guidato dal ministro Boschi, ha recentemente messo mano al proprio sito, iniziando una reportistica pi\u00f9 o meno costante. Nell'ultima pubblicazione, risalente al 4 giugno scorso, l'esecutivo sottolinea che Lo stock dei decreti attuativi, ereditato il 22 febbraio 2014, \u00e8 sceso da 889 a 296, con un tasso di attuazione che \u00e8 passato dal 38 al 71,8% (in particolare, si \u00e8 passati dal 52,4 al 75,3% per il governo Monti e dal 13,6 al 65,7% per il governo Letta)", "lang": "it"}