{"title": "Nei, det er ikke Norgesrekord med 100 \u00e5rs Ap-styre i Stange", "subtitle": "Flere kommuner har hatt en lengre rekke med ordf\u00f8rere fra Ap", "author": "www.faktisk.no", "date": null, "vclaim_id": "vclaim-id-55548", "url": "https://www.faktisk.no/faktasjekker/vzV/nei-det-er-ikke-norgesrekord-med-100-ars-ap-styre-i-stange", "vclaim": "Mandag 16. september publiserte NRK artikkelen \u00abNorgesrekord: 100 strake \u00e5r med ordf\u00f8rermakt\u00bb. Artikkelen handler om Stange kommune, som etter \u00e5rets kommunevalg ligger an til \u00e5 f\u00e5 100 strake \u00e5r med Arbeiderpartiet (Ap) i ordf\u00f8rersetet.\n\nDet er imidlertid feil at dette er norgesrekord. Det bekrefter Aps kommunikasjonssjef Ingrid Langerud til Faktisk.no:\n\nRekkene forutsetter at man ogs\u00e5 regner med krigs\u00e5rene, da Arbeiderpartiet ble forbudt. Gjennom den s\u00e5kalte kommunalforordningen kunne offentlige tjenestemenn og folkevalgte i kommuner og fylker avsettes, og medlemmer av Nasjonal Samling kunne innsettes.\n\nI et svar til Faktisk.no skriver distriktsredakt\u00f8r Inger Johanne Solli i NRK Innlandet at det er feil av Faktisk.no \u00e5 konkludere med at NRKs p\u00e5stand ikke er riktig. Hun argumenterer for at Stange hadde et sammenhengende Ap-styre ogs\u00e5 under krigs\u00e5rene.\n\nArbeiderpartiet ble imidlertid forbudt under krigen, og de hadde ikke ordf\u00f8rer i Stange gjennom hele krigen.\n\nI masteroppgaven \u00abNasjonal Samling i Stange og Romedal 1933 \u2013 1945 - Hvem var de, hva gjorde de og hva motiverte dem?\u00bb kan man lese f\u00f8lgende om Ap-ordf\u00f8rere i Stange gjennom krigs\u00e5rene (Faktisk.nos utheving):\n\nEtter Fjeld overtok Ottar Opsand som ordf\u00f8rer i en kort periode. Oppsand var ogs\u00e5 lagf\u00f8rer i NS. Mot slutten av 1942 overtok E. Lysg\u00e5rd Wolleb\u00e6k som ordf\u00f8rer. Han hadde v\u00e6rt NS-medlem siden 1940, if\u00f8lge masteroppgaven.\n\nDet er alts\u00e5 ikke slik at Stange kommune stod i en s\u00e6rstilling under krigen, som gj\u00f8r at de har den lengste ubrutte rekken av Ap-ordf\u00f8rere i Norge. F\u00f8lgelig er NRKs p\u00e5stand helt feil.", "lang": "no"}