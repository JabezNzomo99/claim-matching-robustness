{"title": "Czy Platforma wycofa\u0142a si\u0119 z becikowego?", "subtitle": "Czy platforma wycofa\u0142a si\u0119 z becikowego? Sprawdzamy co na ten temat powiedzia\u0142 polityk Henryk Kowalczyk, czy s\u0142owa te s\u0105 prawdziwe?", "author": "demagog.org.pl", "date": null, "vclaim_id": "vclaim-id-681", "url": "https://demagog.org.pl/wypowiedzi/czy-platforma-wycofala-sie-z-becikowego/", "vclaim": "Czy Platforma wycofa\u0142a si\u0119 z becikowego?\n\nBecikowe zosta\u0142o wprowadzone ustaw\u0105 z dnia 29 grudnia 2005 r. o zmianie ustawy o \u015bwiadczeniach rodzinnych. W ustawie czytamy, ze \u201cBecikowe przys\u0142uguje wszystkim, niezale\u017cnie od uprawnie\u0144 do dodatku z tytu\u0142u urodzenia dziecka oraz od dochodu rodziny, w wysoko\u015bci 1000 z\u0142 na dziecko. Zapomoga, o kt\u00f3rej mowa w ust. 1, przys\u0142uguje ojcu lub matce albo opiekunowi prawnemu niezale\u017cnie od ich dochod\u00f3w.\u201d\n\nZ kolei becikowe przeznaczone dla najbiedniejszych rodzin obowi\u0105zywa\u0142o od 1 stycznia 2006 roku. Przys\u0142ugiwa\u0142 dodatek do becikowego najbiedniejszym rodzinom, kt\u00f3re mia\u0142y prawo do zasi\u0142ku. W ustawie z dnia 29 grudnia 2005 r. o zmianie ustawy o \u015bwiadczeniach rodzinnych czytamy \u201cDodatek przys\u0142uguje jednorazowo, w wysoko\u015bci 1 000,00 z\u0142\u201d\n\nPlatforma Obywatelska wprowadzi\u0142a do becikowego pewne obostrzenia, poniewa\u017c od 1 stycznia 2013 roku mia\u0142o przys\u0142ugiwa\u0107 jedynie rodzinom, kt\u00f3rych doch\u00f3d na osob\u0119 nie przekracza\u0142 1922,00 z\u0142. M\u00f3wi o tym ustawa\n\nz dnia 12 pa\u017adziernika 2012 r. o zmianie ustawy o \u015bwiadczeniach rodzinnych.\n\nKolejnym obostrzeniem jest to, \u017ce matka dziecka musi pozostawa\u0107 pod opiek\u0105 medyczn\u0105 nie p\u00f3\u017aniej ni\u017c od 10 tygodnia ci\u0105\u017cy do samego porodu.\n\nPoprzedni rz\u0105d faktycznie wprowadzi\u0142 obostrzenia dotycz\u0105ce wyp\u0142acania tzw. \u201cbecikowych\u201d jednak nie mo\u017cna powiedzie\u0107,\u017ce z wyp\u0142acania nich si\u0119 wycofa\u0142. Dlatego te\u017c wypowied\u017a Henryka Kowalczyka zosta\u0142a uznana za fa\u0142szyw\u0105.", "lang": "pl"}