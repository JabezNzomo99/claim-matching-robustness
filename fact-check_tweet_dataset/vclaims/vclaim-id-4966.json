{"title": "La scuola italiana in salsa tedesca", "subtitle": "", "author": "pagellapolitica.it", "date": null, "vclaim_id": "vclaim-id-4966", "url": "https://pagellapolitica.it/dichiarazioni/5618/la-scuola-italiana-in-salsa-tedesca", "vclaim": "\"Perch\u00e8 in Europa gli unici modelli in cui funziona la lotta alla dispersione scolastica [..] e contemporaneamente gli unici modelli in cui \u00e8 bassa la disoccupazione giovanile sono quelli in cui c'\u00e8 questo sistema di alternanza scuola-lavoro, il sistema duale?\". (MIn. 02:00)\n\nIl piano di riforma dell'attuale governo pu\u00f2 essere riassunto e consultato sul suo apposito sito. Tocca numerosi aspetti del sistema scolastico, tutti riscontrabili all'interno della proposta di legge (riassunta per comoda lettura nella sua parte di Relazione Tecnica) ed \u00e8 attualmente in esame presso la commissione Cultura, Scienza e Istruzione della Camera. Se la proposta dovesse rimanere intoccata (cosa improbabile, date le richieste di modifica e la disponibilit\u00e0 al dialogo espressa da Renzi) andrebbe a riformare i seguenti punti:\n\n- metodo di assunzione degli insegnanti: sarebbe il preside a determinare il bisogno di insegnanti e sceglierli da albi a cui accederebbero tramite concorso pubblico, eliminando le attuali graduatorie. Questo rientra all'interno di un processo di maggiore autonomia e responsabilizzazione dei presidi nella gestione del singolo istituto scolastico, uno dei punti pi\u00f9 contestati della riforma.\n\nE' proprio quest'ultimo il punto a cui si riferisce Renzi, che ha scelto Bolzano e l'Alto Adige non a caso. All'interno della Provincia Autonoma di Bolzano vige infatti da tempo il sistema educativo duale, probabilmente per via dell'influenza culturale esercitata dai Paesi europei che l'hanno adottato.\n\nSi tratta della pratica di avviare gli studenti di liceo a programmi di apprendimento e addestramento presso aziende del territorio, coniugando quindi il percorso formativo con il percorso professionale. Secondo Hanushek vi \u00e8 una chiara correlazione, specialmente nel breve periodo, tra l'adozione di programmi di apprendimento a livello nazionale e sistematico e il calo della disoccupazione giovanile, anche se avverte che nel lungo periodo questa tipologia di programmi potrebbe creare una generazione di lavoratori eccessivamente specializzati in singole mansioni o industrie, e quindi impossibilitati dal trovare altri posti di lavoro nel caso in cui dovessero essere licenziati.\n\nI Paesi presi ad esempio sono quelli che hanno adottato in maniera pi\u00f9 estesa la pratica del sistema duale, tutti appartenenti al mondo culturale tedesco: l'Austria, la Germania e la Svizzera.\n\nPartiamo dal tasso di abbandono scolastico, ovvero la percentuale di giovani tra i 18 e i 24 anni di et\u00e0 che non hanno completato la scuola superiore e non hanno ottenuto diploma. Il dato lo fornisce Eurostat:\n\nCome possiamo vedere, non sembra esattamente che i tre Paesi che hanno adottato il sistema (Germania, Austria e Svizzera) si trovino tutte in fondo alla classifica. Possiamo sicuramente notare la posizione imbarazzante dell'Italia (dove nel 2014 il 15% dei giovani tra i 18 e i 24 anni di et\u00e0 non aveva un diploma di scuola superiore, quinta posizione peggiore in classifica), ma la Germania e l'Austria (rispettivamente con tassi del 9.5 e del 7%) occupano posizioni di met\u00e0 classifica. La Svizzera si trova invece in fondo, con appena il 5.4% di tasso di abbandono.\n\nDiverso il caso della disoccupazione giovanile. La correlazione tra bassa disoccupazione giovanile e programmi di educazione duali \u00e8 stata gi\u00e0 argomentata dallo studio sovracitato (dove si stima che un aumento della partecipazione di studenti a programmi di apprendimento aziendali di dieci punti percentuali generi una diminuzione del tasso di disoccupazione giovanile di due punti percentuali). Questo tipo di interpretazione non \u00e8 smentita dai fatti, al momento:\n\nLa Germania e l'Austria si trovano infatti in fondo alla classifica per tasso di disoccupazione giovanile (rispettivamente al 7.7 e al 10.3%, contro il 42.7% dell'Italia) - il dato per la Svizzera (8.5%), reperito dal database Ocse, la situa tra l'Austria e la Germania.", "lang": "it"}