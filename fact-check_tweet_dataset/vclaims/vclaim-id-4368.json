{"title": "De siste \u00e5rene har Norge frivillig tatt imot 1500 asyls\u00f8kere for \u00e5 avlaste Italia og Hellas", "subtitle": "Norge var et av f\u00e5 land som faktisk oppfylte forpliktelsen sin", "author": "www.faktisk.no", "date": null, "vclaim_id": "vclaim-id-4368", "url": "https://www.faktisk.no/faktasjekker/Gje/de-siste-arene-har-norge-frivillig-tatt-imot-1500-asylsokere-for-a-avlaste-italia-og-hellas", "vclaim": "Natt til 29. juni ble en avtale, som g\u00e5r ut p\u00e5 at EU-land i fellesskap skal ta h\u00e5nd om flyktninger og migranter som plukkes opp i Middelhavet, signert. Tre dager tidligere var migrasjonssituasjonen tema i Politisk kvarter p\u00e5 NRK. Her ble et felleseuropeisk mottakssystem diskutert.\n\nStatsminister Erna Solberg ble intervjuet per telefon, hvor hun hevdet at Norge tidligere har bidratt frivillig til \u00e5 avlaste land i ytterpunktene av Europa, som Italia og Hellas:\n\n\u2013 Norge tok dette p\u00e5 frivillig basis i den f\u00f8rste kvoten som ble laget. Vi tok i mot 1500 til behandling i Norge for \u00e5 avhjelpe det, med 750 per \u00e5r.\n\nErna Solberg hevdet ogs\u00e5 at Norge var et av de f\u00e5 landene som faktisk fylte kvoten.\n\nKvoten statsministeren snakker om gjelder som ble foresl\u00e5tt av EU-kommisjonen i mai 2015. Programmet skulle avlaste Italia og Hellas, som fikk ansvaret for sv\u00e6rt mange asyls\u00f8kere p\u00e5 grunn av Dublin-avtalen. Her er nemlig hovedregelen at s\u00f8knaden skal behandles av det f\u00f8rste Dublin-landet asyls\u00f8keren kommer til.\n\nN\u00e5 kunne visse asyls\u00f8kere som kom til disse landene under den p\u00e5g\u00e5ende overf\u00f8res til andre EU-land, for \u00e5 f\u00e5 s\u00f8knaden om beskyttelse behandlet der. Ordningen fikk i september 2015.\n\nIf\u00f8lge Europaparlamentet var dette f\u00f8rste gang EU-kommisjonen foreslo \u00e5 bruke beredskapsmekanismen i , som gj\u00f8r at andre EU-land kan forpliktes til \u00e5 hjelpe til n\u00e5r ett land mottar mange immigranter p\u00e5 en gang. Forslaget gjaldt f\u00f8rst 40 000 asyls\u00f8kere til Italia og Hellas i perioden 16. september 2015 til 17. september 2017. Ordningen fikk i september 2015, og ble senere utvidet med personer.\n\nSiden var vi ikke forpliktet til \u00e5 delta i relokaliseringsprogrammet. Dav\u00e6rende justisminister Anders Anundsen (Frp) var likevel observat\u00f8r i Br\u00fcssel, og fastslo at Norge hadde som intensjon \u00e5 delta i relokaliseringen.\n\nNoen uker senere foreslo r \u00e5 delta ved \u00e5 ta imot 1500 asyls\u00f8kere. Dette ble 3. desember 2015 i forbindelse med finansdebatten, i det s\u00e5kalte asylforliket. I juli 2016 var Justis- og beredskapsdepartementets instruks klar.\n\nRelokalisering av asyls\u00f8kere er ikke det samme som , eller overf\u00f8ringsflyktninger. Kvoteflyktninger har allerede status som i det de kommer til Norge, mens asyls\u00f8kere som skal relokaliseres m\u00e5 s\u00f8ke om asyl i landet de kommer til. Imidlertid gjaldt programmet bare asyls\u00f8kere fra land som har en p\u00e5 over 75 prosent.\n\nDet stemmer, slik Erna Solberg hevder, at Norge tok imot de 1500 asyls\u00f8kerne de hadde forpliktet seg til. Totalt tok fordelt p\u00e5 2016 og 2017. I praksis var det hovedsakelig asyls\u00f8kere som ble relokalisert til Norge.\n\nMen hva med de andre landene som forpliktet seg til \u00e5 motta asyls\u00f8kere under denne ordningen? Stemmer det at Norge var et av de f\u00e5 landene som faktisk fylte kvoten, slik Erna Solberg hevder?\n\nIf\u00f8lge EU-kommisjonen forpliktet medlemslandene seg til \u00e5 ta imot totalt rundt 98 000 asyls\u00f8kere tilsammen \u2013 63 302 fra Hellas og 34 953 fra Italia. Da ordningen ble avsluttet 26. september 2017 hadde litt over 29 000 asyls\u00f8kere blitt relokalisert. Tallet har siden steget til rundt 35 000 fordi det er mulig \u00e5 s\u00f8ke p\u00e5 etterskudd, hvis man var omfattet av ordningen.\n\nKvotene ble fordelt mellom EU-landene etter en distribusjonsn\u00f8kkel basert p\u00e5 befolkningstall, BNP, antall tidligere asyls\u00f8knader og arbeidsledighet. Danmark, Storbritiannia og Irland var unntatt fra ordningen etter Lisboa-traktaten, men Irland valgte likevel \u00e5 delta.\n\nSlik er fordelingen og graden av oppfyllelse hos de ulike landene:\n\nFlere land har lav oppfyllelsesgrad. B\u00e5de Ungarn og Polen har nektet \u00e5 ta imot asyls\u00f8kere over ordningen, og sammen med Tsjekkia ble det varslet at landene skulle ilegges EU-sanksjoner fordi de nektet \u00e5 f\u00f8lge avtalen.\n\nBare Malta og Irland har hittil oppfylt forpliktelsene sine fullstendig. Norge var ikke forpliktet siden vi ikke har EU-medlemsskap, men meldte inn v\u00e5r egen kvote p\u00e5 1500 asyls\u00f8kere etter et stortingsvedtak. Denne har Norge oppfylt. Dermed stemmer det at Norge var et av de f\u00e5 landene som faktisk fylte kvoten, slik Erna Solberg hevder.\n\nDa EUs relokaliseringsprogram formelt ble avsluttet i september 2017, ble ordningen kritisert for ikke \u00e5 ha oppfylt m\u00e5let om \u00e5 relokalisere 98 000 asyls\u00f8kere. Amnesty International skrev at europeiske land hadde \u00abmislykkedes totalt\u00bb, og Human Rights Watch kalte ordningen \u00aben farse\u00bb.\n\nMen if\u00f8lge EU er \u00e5rsaken til at bare rundt en tredjedel av de 98 000 ble relokalisert, at flyktningsituasjonen i Europa endret seg siden programmet ble vedtatt. I en e-post til Faktisk.no skriver en pressetalsmann hos EU-kommisjonen at relokaliseringsprogrammet har v\u00e6rt en suksess, og at 96 prosent av asyls\u00f8kerne som oppfylte vilk\u00e5rene i ordningen ble flyttet til et annet land:", "lang": "no"}