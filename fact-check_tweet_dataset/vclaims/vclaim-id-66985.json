{"title": "Tamponi e test sierologici: come vanno letti i risultati", "subtitle": "", "author": "pagellapolitica.it", "date": null, "vclaim_id": "vclaim-id-66985", "url": "https://pagellapolitica.it/dichiarazioni/8702/tamponi-e-test-sierologici-come-vanno-letti-i-risultati", "vclaim": "\u00abIl test sierologico serve per capire se avete avuto il Covid, non se lo avete in atto. Il tampone invece serve per sapere se lo avete in atto. \u201cIn atto\u201d significa nel momento in cui lo fate\u00bb\n\nGrillo ha infatti scritto che il test sierologico \u00abserve per capire se avete avuto il Covid\u00bb ma non se l\u2019infezione \u00e8 attualmente in atto. Il tampone, invece \u00abserve per capire se lo avete in atto\u00bb.\n\nIl commento dell\u2019ex ministra si inserisce nella polemica riguardante la recente chiusura delle discoteche, in seguito alla quale secondo Grillo \u00abun cosiddetto Vip se ne andava in giro nonostante avesse la febbre perch\u00e9 aveva fatto il test sierologico ed era risultato negativo\u00bb, una condizione non sufficiente per accertare di non essere infetti e quindi contagiosi.\n\nCome riportato da diversi esperti rimane quindi un margine di errore, e la possibilit\u00e0 di incorrere in casi di falsi positivi o falsi negativi \u2013 cio\u00e8 persone che risultano positive al test ma in realt\u00e0 non hanno contratto il virus, e viceversa \u2013 non \u00e8 nulla.\n\nIl fatto che il test sierologico non sia in grado di diagnosticare la presenza o meno di un\u2019infezione non significa che questo metodo sia inutile: semplicemente, il suo scopo \u00e8 un altro. Il Ministero della Salute infatti chiarisce che questo tipo di test \u00e8 utilizzato principalmente per \u00abper stimare la diffusione dell\u2019infezione in una comunit\u00e0\u00bb. Servono insomma per capire quanto realmente il virus si sia diffuso, e per aiutare la ricerca nello svolgimento di una serie di studi epidemiologici.\n\nL\u2019Istat, ad esempio, nei mesi scorsi ha condotto un\u2019indagine di sieroprevalenza al Sars-CoV-2 in Italia durante la quale 64.660 persone sono state sottoposte al test sierologico. I risultati hanno permesso di scoprire che le persone entrate in contatto con il virus, almeno nel periodo 25 maggio-15 luglio, erano \u00ab6 volte di pi\u00f9 rispetto al totale dei casi intercettati ufficialmente durante la pandemia\u00bb.\n\nMa come funziona questo test? Semplificando, l\u2019analisi del sangue permette di rilevare la presenza di immunoglobine IgM o IgG. Le prime sono prodotte nella fase iniziale dell\u2019infezione, circa quattro o cinque giorni dopo la comparsa dei sintomi, e scompaiono in qualche settimana. Gli anticorpi IgG invece compaiono dopo e rimangono pi\u00f9 a lungo.\n\nSe i risultati del tampone sono di interpretazione piuttosto immediata, quelli del test sierologico vengono spesso fraintesi: essere positivi (a una o entrambe le immunoglobuline) non significa essere necessariamente positivi al virus, cos\u00ec come essere negativi non significa non avere in corso l\u2019infezione: procediamo con ordine, guardando alle informazioni fornite dal Centro Auxiologico Italiano, un istituto da anni impegnato in attivit\u00e0 di ricerca e cura e attivo in Lombardia e Piemonte.\n\nIl primo caso, dove in pratica non viene rilevata la presenza di anticorpi, pu\u00f2 avere due spiegazioni. La prima \u00e8 che il soggetto non \u00e8 mai entrato in contatto con il nuovo coronavirus, non si \u00e8 mai infettato e quindi non ha sviluppato le reazioni immunitarie necessarie a contrastarlo.\n\nAllo stesso tempo per\u00f2 questo risultato potrebbe significare che il contagio \u00e8 avvenuto di recente, e quindi non sono ancora stati sviluppati anticorpi per contrastarlo: in questo caso il soggetto ha la Covid-19, ma il test sierologico non \u00e8 in grado di rilevarla.\n\nIl secondo scenario (presenza di IgM ma non di IgG) indica invece che potrebbe esserci un\u2019infezione in atto e che il contagio \u00e8 avvenuto da poco tempo. Come abbiamo detto infatti gli anticorpi IgM sono i primi a essere prodotti, pochi giorni dopo il contagio. In questo caso \u00e8 infatti necessario sottoporsi al tampone per chiarire se si \u00e8 o meno affetti dalla Covid-19.\n\nNell\u2019ultimo caso infine, quando sono rilevati IgG ma non IgM, potrebbe significare che l\u2019individuo \u00e8 entrato in contatto con il virus ma l\u2019infezione non \u00e8 recente. Il tampone va quindi fatto per assicurarsi di non essere pi\u00f9 contagiosi.\n\nCome abbiamo visto quindi il test sierologico pu\u00f2 suggerire (ma non diagnosticare) che sia in atto un\u2019infezione, mentre non pu\u00f2 mai assicurarci di essere negativi al virus. Come abbiamo gi\u00e0 spiegato, anche se il risultato fosse negativo potremmo aver appena contratto il virus e non aver sviluppato ancora nessuna reazione immunitaria.\n\n\u00c8 anche importante precisare che, come si legge sul sito del Ministero della Salute, gli anticorpi rilevati tramite questo esame potrebbero in realt\u00e0 essere stati prodotti per rispondere a infezioni diverse dalla Covid-19, per esempio causate da altri tipi di coronavirus: \u00abPer ragioni di possibile cross-reattivit\u00e0 con altri patogeni simili (come altri coronavirus della stessa famiglia), il rilevamento degli anticorpi potrebbe non essere specifico per SARS-CoV-2, quindi persone che in realt\u00e0 hanno avuto altri tipi di infezioni e non Covid-19 potrebbero risultare positive alla ricerca degli anticorpi per Sars-CoV-2\u00bb.\n\nPer riassumere, abbiamo visto che il tampone \u2013 seppure con un minimo margine di errore, superato di solito facendo pi\u00f9 di un prelievo \u2013 pu\u00f2 dare due esiti: positivo se l'infezione da Covid-19 \u00e8 in atto, e negativo se invece non lo \u00e8.\n\nIl test sierologico, invece, non serve a diagnosticare la presenza del virus ma a rilevare gli anticorpi prodotti per contrastarlo. Questi sono di due tipi: IgM, che vengono prodotti pochi giorni dopo l\u2019inizio dei sintomi e scompaiono presto, e IgG, che invece arrivano dopo e restano pi\u00f9 a lungo.\n\nLa prima \u00e8 che essere positivi al test sierologico non significa essere positivi al virus, ma indica solo che in un certo momento (che pu\u00f2 essere al momento del test, ma anche in passato) siamo entrati in contatto con la Covid-19 e abbiamo prodotti gli anticorpi per difenderci.\n\nIl 28 agosto l\u2019ex ministra della Salute Giulia Grillo (M5s) ha scritto su Facebook che il test sierologico \u00abserve per capire se avete avuto il Covid\u00bb ma non se l\u2019infezione da nuovo coronavirus \u00e8 attualmente in atto, mentre il tampone \u00abserve per capire se lo avete in atto\u00bb.\n\nAnche se semplifica un po\u2019 la funzione dei test sierologici l\u2019affermazione \u00e8 sostanzialmente corretta, ma \u00e8 comunque importante fare alcune precisazioni riguardo ai possibili risultati del test. Sebbene infatti il test sierologico non sia in grado di diagnosticare un\u2019infezione in corso \u2013 anche perch\u00e8 non \u00e8 questo il suo scopo \u2013 rileva gli anticorpi che abbiamo prodotto e pu\u00f2 comunque dare dei segnali che indicano una probabile positivit\u00e0 al virus.", "lang": "it"}