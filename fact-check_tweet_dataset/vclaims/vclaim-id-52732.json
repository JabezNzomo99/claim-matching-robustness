{"title": "La differenza tra nati e morti in Italia \u00e8 oggi uguale a quella della prima guerra mondiale?", "subtitle": "", "author": "pagellapolitica.it", "date": null, "vclaim_id": "vclaim-id-52732", "url": "https://pagellapolitica.it/dichiarazioni/8648/la-differenza-tra-nati-e-morti-in-italia-e-oggi-uguale-a-quella-della-prima-guerra-mondiale", "vclaim": "\u00abAbbiamo un indice di fecondit\u00e0 in calo costante, che a oggi \u00e8 pari a 1,29, tra i peggiori al mondo, e abbiamo raggiunto un rapporto tra nati e morti identico a quello di un secolo fa, ovvero dopo il massacro della Grande Guerra\u00bb\n\nha commentato la situazione demografica del nostro Paese, scrivendo che l\u2019Italia ha un indice di fecondit\u00e0 \u00abtra i peggiori al mondo\u00bb e che \u00ababbiamo raggiunto un rapporto tra nati e morti identico a quello di un secolo fa\u00bb.\n\n\u00c8 davvero cos\u00ec? Abbiamo verificato e il leader di Italia Viva, mentre \u00e8 preciso sull\u2019indice di fecondit\u00e0, lo \u00e8 meno nel confronto con la prima guerra mondiale. Vediamo meglio perch\u00e9.\n\nIn questo ambito, il dato riportato da Renzi nel libro \u00e8 corretto. Secondo l\u2019Istat, nel 2019 l\u2019indice di fecondit\u00e0 in Italia era di 1,29, in linea con i dati del 2018 ma \u00abin calo costante\u00bb \u2013 come ha sottolineato il leader di Italia Viva \u2013 negli ultimi anni.\n\nSecondo i dati delle Nazioni Unite, \u00e8 vero che l\u2019Italia ha un indice di fecondit\u00e0 tra \u00abi peggiori al mondo\u00bb, come ha sottolineato lo stesso Renzi. Nel periodo 2015-2020, l\u2019Italia ha registrato un indice di fecondit\u00e0 medio pari a 1,33, uguale a quello di Spagna e Hong Kong, collocandosi nelle ultime posizioni.\n\nAnche i dati Ocse rivelano un quadro simile. Nel 2018 il nostro Paese era quart\u2019ultimo per indice di fecondit\u00e0: peggio di noi facevano la Spagna, Malta e la Corea del Sud.\n\nIl rapporto Istat sugli indicatori demografici relativi al 2019, pubblicato a febbraio 2020, ha rilevato per l\u2019anno scorso una differenza tra nascite e decessi (il cosiddetto \u201csalto naturale\u201d) in Italia pari a -212 mila unit\u00e0, frutto della differenza tra 435 mila nascite e 647 mila decessi: per ogni nato si sono registrati quindi quasi 1,5 morti.\n\n\u00c8 possibile quindi che Renzi volesse fare riferimento a questo, ma dire come fa lui che il \u00abrapporto tra nati e morti\u00bb \u00e8 oggi \u00abidentico a quello di un secolo fa\u00bb \u00e8 cosa diversa, e in questo caso imprecisa.\n\nSecondo le serie storiche Istat (qui scaricabili), nel 1918 \u2013 per effetto non solo della Grande Guerra, ma anche della pandemia \u201cspagnola\u201d\u2013 in Italia si sono registrati un milione e 324 mila morti, contro 676 mila nati vivi: un saldo naturale di -648 mila unit\u00e0 (il triplo di quello registrato nel 2019) e un rapporto tra nati e morti di 1 a oltre 1,9. Nel 2019, come abbiamo visto, questo rapporto \u00e8 stato di quasi 1 a 1,5.\n\nNel 1917 il saldo naturale era stato di -255 mila unit\u00e0, mentre nel 1919, finita la guerra, era gi\u00e0 tornato positivo, a +88 mila. Bisogna poi attendere fino al 1993 per trovare di nuovo il segno negativo, con una differenza tra nati e decessi di 2 mila unit\u00e0. Anche durante la seconda guerra mondiale il saldo naturale si era infatti mantenuto positivo.\n\nDunque, se \u00e8 vero che la differenza tra nuovi nati e decessi registrata nel 2019 (-212 mila unit\u00e0) \u00e8 la peggiore dal 1918, \u00e8 scorretto dire che ci sia lo stesso rapporto registrato alla fine della prima guerra mondiale.\n\nNel suo ultimo libro, Matteo Renzi ha scritto che l\u2019Italia ha \u00abun indice di fecondit\u00e0 in calo costante\u00bb e \u00abtra i peggiori al mondo\u00bb, e che \u00ababbiamo raggiunto un rapporto tra nati e morti identico a quello di un secolo fa, ovvero dopo il massacro della Grande Guerra\u00bb.\n\nPer quanto riguarda l\u2019indice di fecondit\u00e0, attestatosi nel 2019 intorno all\u20191,29 nel nostro Paese, \u00e8 vero che arriva dopo un calo costante negli ultimi anni e che \u00e8 uno dei dati pi\u00f9 bassi in tutto il mondo.\n\nL\u2019ex presidente del Consiglio \u00e8 invece impreciso nel paragone con la prima guerra mondiale. Nel 2019 la differenza tra nati e morti in Italia \u00e8 stata di -212 mila unit\u00e0, con un rapporto di un nato ogni 1,5 morti.\n\nNel 1918 la differenza era stata maggiore in termini assoluti, -648 mila unit\u00e0, e in termini relativi, con un nato ogni 1,9 morti. Nel 1919 il saldo naturale era poi tornato in positivo, con +88 mila unit\u00e0.", "lang": "it"}