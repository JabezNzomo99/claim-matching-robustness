{"title": "Nei, halloween er ikke opprinnelig en amerikansk tradisjon", "subtitle": "Halloween har sin r\u00f8tter i b\u00e5de gammel hedensk kultur, keltisk kultur, kristen helgendyrkelse og kampen mot hekseri i middelalderen i Europa.", "author": "www.faktisk.no", "date": null, "vclaim_id": "vclaim-id-10009", "url": "https://www.faktisk.no/faktasjekker/7dZ/nei-halloween-er-ikke-opprinnelig-en-amerikansk-tradisjon", "vclaim": "N\u00e5r det n\u00e6rmer seg det mange kaller \u00ab\u00e5rets skumleste natt\u00bb, debatteres det igjen: H\u00f8rer halloween egentlig hjemme her i Norge?\n\nNoen har til og med laget egne sider p\u00e5 Facebook. Siden \u00abUt med 'Knask eller knep', inn med julebukk\u00bb har n\u00e5 over 121 000 likerklikk. Gruppa ble opprettet i 2011, og i oktober hvert \u00e5r vekkes debatten til live igjen. Mange p\u00e5 siden er enige om at det er julebukktradisjonen som har r\u00f8tter i Norge, og at halloweenfeiring der barna kler seg ut i skumle kostymer og ringer p\u00e5 d\u00f8rene for \u00e5 skremme eller f\u00e5 godteri, er noe vi har importert fra USA. I \u00abom oss\u00bb-feltet skriver personen bak siden:\n\nI diskusjonene p\u00e5 Facebook er det ogs\u00e5 mange som \u00f8nsker halloweenfeiringen velkommen. I l\u00f8pet av \u00e5rets debatt, er dette noen av p\u00e5standene som er fremmet:\n\nP\u00e5 Facebook-siden \u00abNEI TAKK TIL Halloween\u00bb ble det i fjor publisert et bilde hvor det st\u00e5r \u00abNei, til halloween. Ja, til julebukk. Velkommen tilbake i romjula\u00bb. Bildet er har per i dag over 2300 delinger, flere av delingene har kommet i slutten av oktober 2017. Blant dem som har delt eller kommentert bildet i \u00e5r, kan vi lese f\u00f8lgende:\n\nI avisa Folkebladet st\u00e5r det i dag at \u00abhalloween er den amerikanske tradisjonen som er blitt adoptert til Norge de siste ti\u00e5rene\u00bb, mens \u00c5ndalsnes Avis skriver at halloween opprinnelig er \u00aben amerikansk tradisjon\u00bb.\n\nMen hva er egentlig bakgrunnen for gresskar i slutten av oktober lyser mot oss fra trammer og i portrom over hele landet? Er dette en amerikansk tradisjon vi har importert?\n\nHalloween kommer av \u00abAll Hallow Even\u00bb, eller p\u00e5 norsk \u00aballehelgensaften\u00bb - som markeres 31. oktober. Forskerne Marit Anne Hauan og Liv Helene Willumsen ved Universitetet i Troms\u00f8 har skrevet om hendelser for over 400 \u00e5r siden som de mener danner noe av grunnlaget for dagens feiring. De forklarer at b\u00e5de hekseprosesser og et kongebryllup i Oslo st\u00e5r sentralt. De skriver:\n\nDjevelens p\u00e5st\u00e5tte n\u00e6rv\u00e6r utl\u00f8ste en rekke rettssaker der til sammen 70 personer skal ha blitt beskyld for trolldom og hekseri. Hekseprosessene ble s\u00e6rlig ber\u00f8mte fordi den skotske kongen, James VI, selv deltok i forh\u00f8ret av flere tiltalte.\n\nHan ga hekser og demoner skylda for at hans tilkommende kone, den da 14 \u00e5r gamle prinsesse Anne av Danmark Norge, p\u00e5 vei fra Danmark til Skottland, ble rammet av et voldsomt uv\u00e6r og m\u00e5tte s\u00f8ke n\u00f8dhavn i Norge.\n\nDette utl\u00f8ste hendelsen historiker David Harris Willson kaller \u00abden eneste romantiske episoden i kong James' liv\u00bb. Med et f\u00f8lge p\u00e5 300 menn reiste kongen personlig til Oslo for \u00e5 hente sin utk\u00e5rete. Og 23. november 1589 giftet de seg p\u00e5 Bispeborgen i Oslo.\n\nEn av de danske admiralene skal ha lagt skylda for stormene p\u00e5 kona til en dansk embedsmann, og det ble startet hekseprosesser i b\u00e5de Danmark-Norge og i Skottland.\n\nBlant ofrene i Danmark var Anne Kolding, som under tortur skal ha navngitt fem andre hekser. Alle ble drept, Kolding og en annen kvinne ble brent p\u00e5 Kronborg slott. Disse heksene, som angivelig var eksperter p\u00e5 vindmagi, skal ha f\u00e5tt ordre fra satan om \u00e5 hindre at prinsessen kom seg til Skottland, og i stedet ble tvunget til Oslo.\n\nI Skottland var det heksene som hadde v\u00e6rt med p\u00e5 djeveldyrkelsen i North Berwick som fikk skylda. P\u00e5standen til kong James VI var at hekseriene p\u00e5 \u00abAll Hallow Even\u00bb-kvelden 31. oktober 1589 bidro til \u00e5 utl\u00f8ste stormen.\n\nForsker Audun Kjus ved Universitetet i Oslo er ikke sikker p\u00e5 at det er hendelsene akkurat denne allehelgensaften i Skottland som startet markeringene. Han viser til at feiringen av allehelgensdag har lange tradisjoner i den katolske kirke, og f\u00f8r slike feiringer er det v\u00e5kenetter det man gjerne trodde det skulle skje mystiske og skumle ting.\n\nIf\u00f8lge gammel folketro var hekser ute like f\u00f8r alle de stor h\u00f8ytidene. Derfor er det skumle historier til disse kveldene, forklarer Kjus. Allehelgensaften er en kristelig videref\u00f8ring av hedenske skikker:\n\nKjus forteller at kvelden ble en katolsk videref\u00f8ring av den keltiske nytt\u00e5rsfeiringen og den romerske h\u00f8stfesten for gudinnen Pomona.\n\nIf\u00f8lge Hauan og Willumsen feiret kelterne nytt\u00e5r 31. oktober i hedensk tid. Den ble feiret med lys og b\u00e5l, og neper skal ha blitt brukt som lykt. De skriver:\n\nDagen var helligdag i Norge fram til 1770.\n\nMartin Luther proklamerte sine 95 teser 31. oktober 1517. Det startet reformasjonen og oppr\u00f8ret mot den katolske kirken, og kardinalene i Roma har gjort et nummer av datoen. En kjetter slo alts\u00e5 til p\u00e5 denne dagen \u2013 et tegn p\u00e5 anti-krists komme og dommedag, if\u00f8lge f\u00f8rsteamanuensis Rune Blix Hagen ved Universitetet i Troms\u00f8.\n\nOgs\u00e5 i samisk kultur var det mange som som trodde at magi og naturkrefter fikk en ekstra sterk virkning denne kvelden. Flere nordmenn ble d\u00f8mt til d\u00f8den fordi de skulle ha bedrevet trolldom med fatalt utfall akkurat p\u00e5 denne dagen. Hagen skriver ogs\u00e5:\n\nI de fransk-talende cajun-omr\u00e5dene i s\u00f8rstatene ble det avholdt nattmesse p\u00e5 kirkeg\u00e5rdene 31.oktober. Lenger nord i USA tok irer og skotter opp tradisjonen ved feiringen av halloween ved de store h\u00f8stballene fra 1870-\u00e5rene. Da hadde det okkulte og gotiske gode vilk\u00e5r, forklarer Kjus. Det okkulte fra keltisk feiring og kristen allehelgensdag, ble blandet med d\u00f8dssymboler fra Mexico.\n\nMen i mellomkrigstiden ble det s\u00e5 mye br\u00e5k ute blant ungdom at amerikanske husm\u00f8dre, i et fors\u00f8k p\u00e5 \u00e5 roe gemyttene, begynte \u00e5 lokke gjengene inn med godteri. Slik ble kvelden avmystifisert og gikk if\u00f8lge Kjus fra \u00e5 v\u00e6re et ungdomsfenomen til \u00e5 i st\u00f8rre grad bli et barnefenomen. Barna banket p\u00e5 d\u00f8rene og fikk godteri for \u00e5 la v\u00e6re \u00e5 gj\u00f8re f\u00e6le knep. Kvelden har ogs\u00e5 blitt brukt som p\u00e5skudd til oppr\u00f8r og ulovligheter. I en artikkel publisert p\u00e5 forskning.no sier Blix Hagen:\n\nI Detroit, USA var det i flere \u00e5r store oppt\u00f8yer denne kvelden, i 1984 m\u00e5te brannvesenet rykke ut til 810 brannsteder denne kvelden.\n\nTradisjonen vokste til \u00e5 bli en av de mest markerte familieh\u00f8ytidene i USA, men rundt \u00e5rtuseskiftet skjede det noe som Kjus n\u00e5 forsker p\u00e5.\n\nPlutselig ekspanderte feiringen fra USA og tilbake til Europa. Kulturimpulsene n\u00e5dde Norge, Sverige, Tyskland og Nederland nesten samtidig. I alle landene ble det popul\u00e6rt \u00e5 feire halloween slik det gj\u00f8res i USA.\n\nDermed er ogs\u00e5 norske gater og smug kvelden 31. oktober fylt av unger i skremmende kostymer. B\u00e5de d\u00f8den selv, zombier, sp\u00f8kelser og hekser er ute for \u00e5 tigge godteri. N\u00e5 ber Kjos og Norsk Folkemuseum om din hjelp til \u00e5 forst\u00e5 hvordan halloweenfeiringen ble s\u00e5 omfattende i Norge. P\u00e5 minner.no kan du fortelle din opplevelse.\n\nForsker Marit Anne Hauan ved Universitetet i Troms\u00f8 mener de som sier \u00abnei\u00bb til nye tradisjoner har misforst\u00e5tt hva en tradisjon er:\n\nOg kirken har hele tiden holdt fast p\u00e5 feiringen av allehelgensdag, men de har flyttet feiringen til f\u00f8rste s\u00f8ndag i november. Dagens innhold er \u00e5 minnes de d\u00f8de ved at graver pyntes med lys, granbar og mose. Men ogs\u00e5 oppslutningen om dette er \u00f8kende. N\u00e5 brenner det fakler og levende lys p\u00e5 gravlunder over hele Norge denne helgen.", "lang": "no"}