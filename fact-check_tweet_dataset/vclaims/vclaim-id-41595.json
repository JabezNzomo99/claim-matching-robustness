{"title": "No, non riaprono i musei mentre le messe rimangono vietate", "subtitle": "", "author": "pagellapolitica.it", "date": null, "vclaim_id": "vclaim-id-41595", "url": "https://pagellapolitica.it/dichiarazioni/8590/no-non-riaprono-i-musei-mentre-le-messe-rimangono-vietate", "vclaim": "\u00abIn sicurezza si potr\u00e0 visitare un museo ma non si pu\u00f2 celebrare una funzione religiosa? Questa decisione \u00e8 incomprensibile\u00bb, ha scritto su Twitter Bonetti, che ha espresso una critica simile anche su Facebook, dove ha sottolineato che \u00ababbiamo gi\u00e0 deciso di riaprire\u00bb i musei.\n\nMa le cose stanno davvero cos\u00ec? \u00c8 vero che con le nuove regole riapriranno i musei, mentre le chiese resteranno chiuse? Abbiamo verificato.\n\nIl comma j dell\u2019articolo 1 del Dpcm stabilisce che fino al 17 maggio \u00absono sospesi i servizi di apertura al pubblico dei musei e degli altri istituti e luoghi della cultura\u00bb, tra cui quelli indicati all\u2019articolo 101 del codice dei beni culturali e del paesaggio, dove si fa riferimento, oltre ai musei, anche a biblioteche, archivi storici e aree archeologiche.\n\nIn conferenza stampa Conte ha annunciato che il governo ha \u00abin programma una riapertura\u00bb, con \u00abtutte le dovute precauzioni e cautele\u00bb, di \u00abmusei, mostre e biblioteche\u00bb a partire dal 18 maggio.\n\nTra il 4 e il 17 maggio 2020 \u00abl\u2019apertura dei luoghi di culto \u00e8 condizionata all\u2019adozione di misure organizzative tali da evitare assembramenti di persone, tenendo conto delle dimensioni e delle caratteristiche dei luoghi, e tali da garantire ai frequentatori la possibilit\u00e0 di rispettare la distanza tra loro di almeno un metro\u00bb, recita il comma i dell\u2019art. 1 del Dpcm.\n\nDa un lato, se dal 4 maggio resteranno sospese \u00able cerimonie civili e religiose\u00bb, dall\u2019altro lato saranno invece \u00abconsentite le cerimonie funebri con l\u2019esclusiva partecipazione di congiunti e, comunque, fino a un massimo di quindici persone, con funzione da svolgersi preferibilmente all\u2019aperto, indossando protezioni delle vie respiratorie e rispettando rigorosamente la distanza di sicurezza interpersonale di almeno un metro\u00bb.\n\nBonetti ha dunque ragione quando dice che tra il 4 e il 17 maggio \u00abnon si pu\u00f2 celebrare una funzione religiosa\u00bb, ma non dice che, a differenza dei musei, i luoghi di culto potranno rimanere aperti, rispettando come abbiamo visto una serie di condizioni, e che i funerali potranno essere celebrati, seppure in forma ridotta.\n\nIl 27 aprile la Regione Lombardia ha annunciato di essere \u00abal lavoro con Prefettura, Comune e Arcidiocesi di Milano per sostenere la possibilit\u00e0 di riaprire le chiese per le celebrazioni religiose in una cornice di massima sicurezza, all'insegna del distanziamento e dell'uso dei dispositivi di protezione\u00bb.\n\nLa ministra delle Pari opportunit\u00e0 e della Famiglia Elena Bonetti (Italia Viva) ha criticato le nuove misure del governo per la \u201cFase 2\u201d, che saranno in vigore tra il 4 e il 17 maggio prossimi.\n\nDa un lato, non \u00e8 vero che i musei \u2013 e gli altri luoghi di cultura \u2013 riapriranno \u00abin sicurezza\u00bb dal 4 maggio. Rimarranno chiusi fino al 17 maggio e il governo ha in programma una loro riapertura a partire dal 18 maggio.", "lang": "it"}