{"title": "Kt\u00f3ry Prezydent mia\u0142 najni\u017csze poparcie w pierwszych miesi\u0105cach urz\u0119dowania?", "subtitle": "Kt\u00f3ry Prezydent mia\u0142 najni\u017csze poparcie w pierwszych miesi\u0105cach urz\u0119dowania? Sprawdzamy co na ten temat powiedzia\u0142 Leszek Balcerowicz.", "author": "demagog.org.pl", "date": null, "vclaim_id": "vclaim-id-11276", "url": "https://demagog.org.pl/wypowiedzi/ktory-prezydent-mial-najnizsze-poparcie-w-pierwszych-miesiacach-urzedowania/", "vclaim": "Sprawdzili\u015bmy zaufanie spo\u0142ecze\u0144stwa do os\u00f3b sprawuj\u0105cych urz\u0105d Prezydenta RP \u2013 Lecha Wa\u0142\u0119sy, Aleksandra Kwa\u015bniewskiego, Lecha Kaczy\u0144skiego oraz Andrzeja Dudy. Ka\u017cde z bada\u0144 przeprowadzonych przez Centrum Badania Opinii Spo\u0142ecznej mia\u0142o na celu sprawdzenie zaufania do polityk\u00f3w. Natomiast odno\u015bnie wyniku Lecha Wa\u0142\u0119sy, ankieterzy pytali respondent\u00f3w o poparcie w kontek\u015bcie spo\u0142ecznej oceny dzia\u0142alno\u015bci kluczowych instytucji, organizacji spo\u0142eczno-politycznych i osobisto\u015bci \u017cycia publicznego. W zwi\u0105zku z inn\u0105 metod\u0105 przedstawiania danych, przy nazwisku Lecha Wa\u0142\u0119sy w raporcie CBOS widniej\u0105 rubryki \u201caprobata\u201d, \u201cdezaprobata\u201d oraz \u201cbrak oceny\u201d. Przy kolejnych prezydentach mamy ju\u017c zasadniczy podzia\u0142 na \u201czaufanie\u201d, \u201cnieufno\u015b\u0107\u201d, \u201coboj\u0119tno\u015b\u0107\u201d oraz \u201cnieznajomo\u015b\u0107\u201d. W raporcie z 2016r. dodano te\u017c kolumn\u0119 \u201ctrudno powiedzie\u0107\u201d.\n\nPor\u00f3wnali\u015bmy wyniki bada\u0144 dla ka\u017cdego z Prezydent\u00f3w po 2 miesi\u0105cu urz\u0119dowania (w przypadku L. Wa\u0142\u0119sy po jednym), po 5 miesi\u0105cach urz\u0119dowania oraz po 8 miesi\u0105cach urz\u0119dowania. Nie podajemy wyniku Aleksandra Kwa\u015bniewskiego po reelekcji ze wzgl\u0119du na wcze\u015bniejsze 5 lat obecno\u015bci na scenie politycznej na stanowisku Prezydenta RP.\n\nBior\u0105c pod uwag\u0119 wszystkie 3 wykresy tylko w jednym z nich wynik Andrzeja Dudy, w por\u00f3wnianiu z poprzednikami, przedstawia si\u0119 najs\u0142abiej. Mowa o pierwszych dw\u00f3ch miesiacach urz\u0119dowania. Jednak i tu nie mo\u017cna powiedzie\u0107, \u017ce stosunek zaufania spo\u0142ecze\u0144stwa do obecnego prezydenta spe\u0142nia przes\u0142anki okre\u015blenia \u201craczej niskie\u201d. Co prawda jest on o 2 p.p. procentowe s\u0142absze od 4 w stawce Lecha Kaczy\u0144skiego, ale do pierwszego \u2013 Aleksandra Kwa\u015bniewskiego, brakuje mu 12 p.p. Wyniki bada\u0144 po 5 miesi\u0119cznym oraz po 8 miesi\u0119cznym okresie wygl\u0105daj\u0105 jednak\u017ce lepiej dla Andrzeja Dudy. W badaniach po kolejno 5 i 8 miesi\u0105cach \u00f3wczesny Prezydent ma poparcie na poziomie 56% i 59% oraz w por\u00f3wnaniu z innymi prezydentami zajmuje miejsce w \u015brodku stawki. W zwi\u0105zku z tym wypowied\u017a uznajemy za fa\u0142szyw\u0105.", "lang": "pl"}