{"title": "Jakie jest stanowisko Andrzeja Dudy na temat zwi\u0105zk\u00f3w jednop\u0142ciowych?", "subtitle": "Sprawdzamy wypowied\u017a Miros\u0142awa Piotrowskiego. Jakie jest stanowisko Andrzeja Dudy na temat zwi\u0105zk\u00f3w jednop\u0142ciowych i stref wolnych od LBGT?", "author": "demagog.org.pl", "date": null, "vclaim_id": "vclaim-id-47372", "url": "https://demagog.org.pl/wypowiedzi/jakie-jest-stanowisko-andrzeja-dudy-na-temat-zwiazkow-jednoplciowych/", "vclaim": "Jakie jest stanowisko Andrzeja Dudy na temat zwi\u0105zk\u00f3w jednop\u0142ciowych i stref wolnych od LBGT?\n\nW wywiadzie dla tygodnika \u201eWprost\u201d Andrzej Duda zapytany, czy by\u0142by sk\u0142onny podpisa\u0107 ustaw\u0119 o zwi\u0105zkach partnerskich, stwierdzi\u0142, \u017ce rozwa\u017cy\u0142by wprowadzenie ustawy reguluj\u0105cej status osoby najbli\u017cszej. Z ust prezydenta nie wybrzmia\u0142y \u017cadne deklaracje dotycz\u0105ce legalizacji zwi\u0105zk\u00f3w partnerskich jako prawnej formy wsp\u00f3\u0142\u017cycia mi\u0119dzy osobami tej samej p\u0142ci.\n\nNatomiast w kontek\u015bcie tzw. stref wolnych od LGBT Andrzej Duda stwierdzi\u0142, \u017ce nie popar\u0142by takich uchwa\u0142 samorz\u0105dowc\u00f3w. Nie nale\u017cy jednak tego uto\u017csamia\u0107 z jednoznacznym sprzeciwem. S\u0142owa te r\u00f3wnie dobrze mo\u017cna interpretowa\u0107 jako wstrzymanie si\u0119 od g\u0142osu b\u0105d\u017a te\u017c przybranie postawy neutralnej. W \u015bwietle powy\u017cszych fakt\u00f3w wypowied\u017a Miros\u0142awa Piotrowskiego uznajemy za manipulacj\u0119.\n\nNa pocz\u0105tku lutego 2020 roku w tygodniku \u201eWprost\u201d ukaza\u0142 si\u0119 wywiad z urz\u0119duj\u0105cym prezydentem Andrzejem Dud\u0105. W rozmowie zosta\u0142a poruszona m.in. kwestia zwi\u0105zk\u00f3w partnerskich oraz os\u00f3b LGBT.\n\nWidzimy wi\u0119c, \u017ce g\u0142owa pa\u0144stwa nie wyklucza podpisania aktu prawnego, kt\u00f3ry obowi\u0105zywa\u0142by zar\u00f3wno pary heteroseksualne, jak i pary homoseksualne. Wszystko jednak zale\u017cy od tego, co zawiera\u0142by taka ustawa. Z ust prezydenta nie pad\u0142o jednak sformu\u0142owanie, z kt\u00f3rego jednoznacznie wynika\u0142oby, \u017ce planuje on uzna\u0107 zwi\u0105zki partnerskie jako prawny zwi\u0105zek dw\u00f3ch os\u00f3b. Prezydent wspomnia\u0142 jedynie o pewnych udogodnieniach (prawach) \u017cycia codziennego, kt\u00f3re mia\u0142yby przys\u0142ugiwa\u0107 osobom pozostaj\u0105cym w zwi\u0105zku nieformalnym.\n\nW wywiadzie mo\u017cemy tak\u017ce przeczyta\u0107 o stosunku Andrzeja Dudy do os\u00f3b homoseksualnych:\n\nNatomiast w kontek\u015bcie tzw. stref wolnych od LGBT, uchwa\u0142 przyjmowanych przez samorz\u0105dy, prezydent zaznaczy\u0142, \u017ce:\n\nAndrzej Duda zaznaczy\u0142, \u017ce sam takich uchwa\u0142 by nie popiera\u0142. Nie jest to jednak jednoznaczne z wyra\u017ceniem dezaprobaty. Brak poparcia danego sformu\u0142owanie mo\u017cna te\u017c interpretowa\u0107 jako wstrzymanie si\u0119 od g\u0142osu w danej sprawie.\n\nPrezydent Duda potwierdzi\u0142 swoje stanowisko w sprawie zwi\u0105zk\u00f3w partnerskich w wywiadzie udzielonym telewizji Polsat:\n\n\n\nW ostatnich dniach podczas przem\u00f3wienia na wiecu wyborczym w Brzegu stwierdzi\u0142, \u017ce LGBT to ideologia (od 10. minuty):\n\nTo, \u017ce pr\u00f3bowano w szko\u0142ach dzieciom przez ca\u0142y okres komunizmu wciska\u0107 komunistyczn\u0105 ideologi\u0119, to by\u0142 bolszewizm. Dzisiaj te\u017c pr\u00f3buje si\u0119 nam i naszym dzieciom wciska\u0107 ideologi\u0119, tylko inn\u0105. Zupe\u0142nie now\u0105, aczkolwiek to te\u017c jest taki neobolszewizm, bo je\u017celi w szkole przemyca si\u0119 ideologi\u0119, \u017ceby zmieni\u0107 punkt widzenia dzieci i ustawi\u0107 ich patrzenie na \u015bwiat, cho\u0107by poprzez ich seksualizacj\u0119 w dzieci\u0119cym wieku, co\u015b co jest sprzeczne z najg\u0142\u0119bsz\u0105 logik\u0105 dojrzewania cz\u0142owieka w spos\u00f3b spokojny, w spos\u00f3b zr\u00f3wnowa\u017cony, to to jest ideologia, nic innego.\n\nPr\u00f3buje si\u0119 nam wm\u00f3wi\u0107, \u017ce to ludzie, a to jest po prostu ideologia. Je\u017celi kto\u015b ma jakiekolwiek w\u0105tpliwo\u015bci, czy to jest ideologia, czy nie, to niech sobie zajrzy w karty historii i zobaczy, jak wygl\u0105da\u0142o na \u015bwiecie budowanie ruchu LGBT, niech zobaczy, jak wygl\u0105da\u0142o budowanie tej ideologii i jakie pogl\u0105dy g\u0142osili ci, kt\u00f3rzy j\u0105 budowali.", "lang": "pl"}