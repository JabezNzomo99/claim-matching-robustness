{"title": "No, nel 2008 la Germania non ha dato 300 miliardi alle sue banche", "subtitle": "", "author": "pagellapolitica.it", "date": null, "vclaim_id": "vclaim-id-50485", "url": "https://pagellapolitica.it/dichiarazioni/8548/no-nel-2008-la-germania-non-ha-dato-300-miliardi-alle-sue-banche", "vclaim": "Non \u00e8 chiaro a quale anno, o periodo di tempo, faccia riferimento l\u2019ex ministro dell\u2019Interno, che per\u00f2 ha parlato delle banche tedesche anche il 5 marzo scorso, ospite a su Rai1. Qui Salvini ha detto (min. -58:23) a Bruno Vespa che \u00abla Germania nel 2008 per le sue banche spese 300 miliardi\u00bb.\n\nMa al di l\u00e0 delle previsioni sui danni che verranno causati dal nuovo coronavirus e sulle risorse che sar\u00e0 necessario stanziare, da dove vengono i \u00ab300 miliardi\u00bb citati dal leader della Lega? Davvero la Germania ha usato questa quantit\u00e0 di denaro per salvare le proprie banche? Abbiamo verificato.\n\n\u00abCon lo scoppio della crisi finanziaria tra il 2007 e il 2008, le leggi e le istituzioni della Germania non avevano a disposizione un meccanismo immediato per salvare o ristrutturare gli istituti finanziari travolti dalla crisi economica globale\u00bb, scrivono (pag. 198) l\u2019economista Daniel Detzer e cinque colleghi (tutti dell\u2019 ), in un libro pubblicato nel 2017 dalla casa editrice scientifica e dedicato proprio allo sviluppo negli ultimi anni del sistema bancario tedesco.\n\nN\u00e9 la Banca centrale tedesca n\u00e9 quella europea \u2013 sottolineano i ricercatori \u2013 e neppure l\u2019Autorit\u00e0 federale di vigilanza finanziaria avevano i poteri per salvare le banche e gli istituti finanziari insolventi.\n\n\u00abI problemi causati nel sistema finanziario dalla crisi economica e dagli anni successivi portarono alla creazione in Germania di una serie di nuove leggi e interventi\u00bb, spiegano Detzer e colleghi.\n\nCome mostra (pag. 11) un rapporto del Fondo monetario internazionale, tra agosto 2007 e aprile 2011 la Germania dovette correre in soccorso a diverse banche e istituti finanziari (tra cui la , l\u2019 e la ) sostanzialmente attraverso tre forme di aiuto pubblico (che poi sono le stesse che sono state messe in atto anche in Italia negli ultimi anni).\n\nPer rispondere a questa domanda, abbiamo i dati della Commissione europea, che fornisce le statistiche sugli aiuti alle banche per ogni singolo Paese Ue, dal 2008 al 2017. Oltre alla distinzione di anno in anno tra le varie forme di aiuto, la Commissione Ue divide i dati delle sue tabelle tra gli aiuti di Stato \u00abapprovati\u00bb (approved), ossia le somme massime che ogni singolo Stato aveva stabilito di poter spendere annualmente, e gli aiuti effettivamente \u00abspesi\u00bb (used).\n\nIn un\u2019intervista al Corriere della Sera, Matteo Salvini ha detto che \u00abla Germania diede 300 miliardi per salvare le sue banche\u00bb. Il leader della Lega non specifica per\u00f2 di quale anno (o periodo di tempo) stia parlando, ma \u00e8 molto probabile faccia riferimento al 2008, come aveva dichiarato poco tempo fa ospite a Porta a Porta.\n\nIn ogni caso, abbiamo verificato e questa cifra \u00e8 esagerata.\n\nSe si considera solo il 2008, tra ricapitalizzazioni e misure di \u201csollievo\u201d, garanzie e altri provvedimenti di liquidit\u00e0, la Germania ha usato aiuti pubblici per le sue banche per un valore pari a poco pi\u00f9 di 52 miliardi di euro (un sesto rispetto a quanto indicato da Salvini).\n\nSe prendiamo in considerazione gli anni tra il 2008 e il 2017 (ultimi dati disponibili), le ricapitalizzazioni e le misure di \u201csollievo\u201d messe insieme danno poco pi\u00f9 di 144 miliardi (la met\u00e0 rispetto a quanto indicato da Salvini), mentre i soldi messi a garanzia superano i 335 miliardi (di pi\u00f9 rispetto al numero dell\u2019ex ministro, ma sono una cosa ben diversa, per esempio, dalle iniezioni di capitale, in quanto i soldi non vengono effettivamente \u201cdati\u201d ma solamente promessi in caso di necessit\u00e0).", "lang": "it"}