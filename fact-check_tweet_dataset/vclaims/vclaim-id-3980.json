{"title": "Grillo e il \u201cpareggio\u201d con il voto a 16 anni", "subtitle": "", "author": "pagellapolitica.it", "date": null, "vclaim_id": "vclaim-id-3980", "url": "https://pagellapolitica.it/dichiarazioni/7104/grillo-e-il-pareggio-con-il-voto-a-16-anni", "vclaim": "\"I 16 e i 17enni in Italia sono circa un milione e centomila, se potessero votare pareggebbero gli elettori cosiddetti anziani sopra i 65 anni. Sarebbe un pi\u00f9 corretto equilibrio generazionale\".\n\nIn un post sul suo blog a favore del voto ai sedicenni, Beppe Grillo porta diverse argomentazioni: una di queste riguarda una \u201ccompensazione\u201d tra giovani e anziani, che deriverebbe dalla concessione del voto anche a chi ha 16 e 17 anni. Vediamo se i numeri sulla demografia italiana confermano.\n\nI 16-17enni sono superati anche dalla sola somma degli italiani di 65 e 66 anni (in totale oltre 1,5 milioni). Se consideriamo tutti i residenti tra i 16 e i 21 anni il totale \u00e8 di poco inferiore ai 3,5 milioni (3.480.169), un quarto circa degli ultrasessantacinquenni.\n\nGrillo cita correttamente il numero di italiani che hanno 16 e 17 anni, ma il \u201cpareggio\u201d di cui parla \u00e8 molto lontano dalla realt\u00e0. \u201cPinocchio andante\u201d per il leader del Movimento 5 Stelle.", "lang": "it"}