{"title": "Ilu Polak\u00f3w popiera jednop\u0142ciowe ma\u0142\u017ce\u0144stwa z adopcj\u0105 dzieci?", "subtitle": "Ilu Polak\u00f3w popiera jednop\u0142ciowe ma\u0142\u017ce\u0144stwa z adopcj\u0105 dzieci? Odpowied\u017a na to pytanie znajdziecie w naszej analizie wypowiedzi Marcina Hora\u0142y.", "author": "demagog.org.pl", "date": null, "vclaim_id": "vclaim-id-55926", "url": "https://demagog.org.pl/wypowiedzi/ilu-polakow-popiera-jednoplciowe-malzenstwa-z-adopcja-dzieci/", "vclaim": "Wypowied\u017a pos\u0142a Marcina Hora\u0142y uznajemy za prawdziw\u0105, poniewa\u017c w czterech ostatnich sonda\u017cach poruszaj\u0105cych kwesti\u0119 adopcji przez pary jednop\u0142ciowe ankietowani zdecydowanie sprzeciwiali si\u0119 wprowadzeniu takiego rozwi\u0105zania. Tez\u0119 t\u0119 potwierdzaj\u0105 tak\u017ce badania CBOS przeprowadzane w latach 2001-2019.\n\u2022 \u201eCzy w Polsce powinny by\u0107 wprowadzone ma\u0142\u017ce\u0144stwa homoseksualne z takimi samymi prawami jakie maj\u0105 obecnie ma\u0142\u017ce\u0144stwa sk\u0142adaj\u0105ce si\u0119 z kobiet i m\u0119\u017cczyzn?\u201d\n\u2022 \u201eCzy po ewentualnym wprowadzeniu w Polsce zwi\u0105zk\u00f3w partnerskich/zalegalizowaniu ma\u0142\u017ce\u0144stw homoseksualnych powinny one mie\u0107 prawo do adopcji dzieci?\u201d\n\nPierwsze rozwi\u0105zanie zyska\u0142o aprobat\u0119 37 proc. respondent\u00f3w, a sprzeciw wyrazi\u0142o 48 proc. badanych. W przypadku ma\u0142\u017ce\u0144stw os\u00f3b tej samej p\u0142ci przeciwnicy r\u00f3wnie\u017c stanowili wi\u0119kszo\u015b\u0107 \u2013 62 proc. Poparcie wobec tego typu zmiany wyrazi\u0142o 22 proc. ankietowanych. Na ostatnie z zadanych pyta\u0144 przecz\u0105co odpowiedzia\u0142o 79 proc. badanych. Wy\u0142\u0105cznie 10 proc. respondent\u00f3w popar\u0142o adopcj\u0119 przez pary homoseksualne.\n\nW grudniu 2019 roku \u201eRzeczpospolita\u201d opublikowa\u0142a wyniki badania, kt\u00f3re zleci\u0142a pracowni IBRiS. Sonda\u017c sk\u0142ada\u0142 si\u0119 z pi\u0119ciu pyta\u0144, jednak na potrzeby analizy interesuj\u0105 nas dwa:\n\nNa pytanie \u201eCzy w Polsce powinny by\u0107 wprowadzone zwi\u0105zki partnerskie dla par tej samej p\u0142ci?\u201d 54,2 proc. ankietowanych udzieli\u0142o odpowiedzi przecz\u0105cej. Z kolei 36 proc. os\u00f3b popar\u0142o takie rozwi\u0105zanie. Trudno\u015b\u0107 z wskazaniem odpowiedzi mia\u0142o 9,8 proc. badanych.\n\nNa pytanie \u201eCzy w Polsce pary jednop\u0142ciowe powinny mie\u0107 mo\u017cliwo\u015b\u0107 adopcji dzieci?\u201d ponad 60 proc. badanych udzieli\u0142o odpowiedzi \u201ezdecydowanie nie\u201d, a 13,1 proc. wskaza\u0142o wariant \u201eraczej nie\u201d. Zdecydowanie za takim rozwi\u0105zaniem opowiedzia\u0142o si\u0119 11,3 proc., natomiast 5,4 proc. wybra\u0142o opcj\u0119 \u201eraczej tak\u201d. Grupa os\u00f3b niezdecydowanych stanowi\u0142a 10,2 proc.\n\nW lipcu ubieg\u0142ego roku \u201eRzeczpospolita\u201d zamie\u015bci\u0142a na swojej stronie internetowej kolejny sonda\u017c przeprowadzony przez IBRiS. Ankietowani odpowiadali w\u00f3wczas na trzy pytania dotycz\u0105cych postulat\u00f3w \u015brodowiska LGBT:\n\u2022 Wprowadzenie zwi\u0105zk\u00f3w partnerskich dla par hetero- i homoseksualnych popar\u0142o 44 proc. ankietowanych. Przeciwnicy takiego rozwi\u0105zania stanowili 46 proc. Natomiast 10 proc. nie mia\u0142o zdania;\n\u2022 Na wprowadzenie ma\u0142\u017ce\u0144stw dla par homoseksualnych nie zgodzi\u0142o si\u0119 56 proc. respondent\u00f3w. Za takimi rozwi\u0105zaniem opowiedzia\u0142o si\u0119 32 proc. Grupa os\u00f3b nie maj\u0105cych zdania stanowi\u0142a 12 proc.;\n\u2022 Umo\u017cliwienie adopcji przez pary jednop\u0142ciowe popar\u0142o 12 proc. respondent\u00f3w. Zdecydowana wi\u0119kszo\u015b\u0107 (76 proc.) by\u0142a przeciwko takiemu postulatowi. 12 proc. os\u00f3b nie potrafi\u0142o okre\u015bli\u0107 swojego zdania.\n\nPortal OKO.Press w lutym ubieg\u0142ego roku przedstawi\u0142 wyniki sonda\u017cu wykonanego przez pracowni\u0119 IPSOS. Ankietowanym zadano trzy pytania:\n\nNa pytanie \u201eCzy pary homoseksualne powinny mie\u0107 w Polsce prawo do zwi\u0105zk\u00f3w partnerskich?\u201d 56 proc. respondent\u00f3w wybra\u0142o opcj\u0119 \u201etak\u201d, a 39 proc. \u2013 \u201enie\u201d.\n\nNa pytanie \u201eCzy pary homoseksualne powinny mie\u0107 w Polsce prawo do ma\u0142\u017ce\u0144stw jednop\u0142ciowych?\u201d negatywnie odpowiedzia\u0142o 54 proc. ankietowanych, a pozytywnie 41 proc.\n\nNa pytanie \u201eCzy pary homoseksualne powinny mie\u0107 w Polsce prawo do adopcji dzieci?\u201d 77 proc. respondent\u00f3w odpowiedzia\u0142o, \u017ce jest przeciw, natomiast 18 proc. popar\u0142o takie rozwi\u0105zanie.\n\nNa ko\u0144cu przedstawiamy wyniki bada\u0144, kt\u00f3re by\u0142y prowadzane przez CBOS po roku 2000. Ankietowani odpowiadali m.in. na nast\u0119puj\u0105ce pytania:\n\n\u201eCzy, Pana(i) zdaniem, pary gej\u00f3w i lesbijek, czyli dw\u00f3ch os\u00f3b tej samej p\u0142ci pozostaj\u0105cych ze sob\u0105 w intymnym zwi\u0105zku, powinny mie\u0107 prawo zawiera\u0107 zwi\u0105zki ma\u0142\u017ce\u0144skie?\u201d\n\nW roku 2001 sprzeciw wobec takiego rozwi\u0105zania wyrazi\u0142o 69 proc. respondent\u00f3w. Z najnowszego badania z roku 2019 wynika, \u017ce odsetek os\u00f3b odrzucaj\u0105cych taki stan prawny zmniejszy\u0142 si\u0119 o 3 punkty proc. wzgl\u0119dem pierwotnych wynik\u00f3w. Z kolei najwi\u0119kszy odsetek odpowiedzi negatywnych odnotowano w roku 2010 \u2013 78 proc. Z drugiej strony zgodnie z najnowszym sonda\u017cem grupa entuzjast\u00f3w takiego rozwi\u0105zania stanowi 29 proc. Dwa lata wcze\u015bniej odnotowano z kolei wynik najwy\u017cszy \u2013 30 proc.\n\n\u201eCzy, Pana(i) zdaniem, pary gej\u00f3w i lesbijek, czyli dw\u00f3ch os\u00f3b tej samej p\u0142ci pozostaj\u0105cych ze sob\u0105 w intymnym zwi\u0105zku, powinny mie\u0107 prawo adoptowa\u0107 dzieci?\u201d\n\nTutaj r\u00f3wnie\u017c zdecydowan\u0105 wi\u0119kszo\u015b\u0107 stanowili przeciwnicy. W pierwszym badaniu z roku 2001 na pytanie przecz\u0105co odpowiedzia\u0142o 84 proc. ankietowanych, tyle samo co w sonda\u017cu z roku 2019. W latach 2005 i 2008 odsetek ten by\u0142 najwy\u017cszy \u2013 90 proc. Natomiast grupa zwolennik\u00f3w w ka\u017cdym z bada\u0144, z wyj\u0105tkiem jednego (z 2017 roku), nie przekroczy\u0142a poziomu 10 proc.\n\n\u201eCzy, Pana(i) zdaniem, mo\u017cliwo\u015b\u0107 zawierania formalnych zwi\u0105zk\u00f3w partnerskich powinny mie\u0107 dwie osoby tej samej p\u0142ci \u017cyj\u0105ce wsp\u00f3lnie w zwi\u0105zku?\u201d\n\nPonownie wi\u0119kszo\u015b\u0107 ankietowanych stanowili przeciwnicy, lecz w mniejszym stopniu ni\u017c w dw\u00f3ch przypadkach powy\u017cej. W roku 2019 zwi\u0105zki partnerskie par homoseksualnych zdecydowanie popar\u0142o 13 proc. respondent\u00f3w, natomiast 22 proc. udzieli\u0142o odpowiedzi \u201eraczej tak\u201d. Grupa przeciwnik\u00f3w stanowi\u0142a 60 proc., z czego 43 proc. odpowiedzia\u0142o \u201ezdecydowanie nie\u201d, a 17 proc. \u201eraczej nie\u201d.", "lang": "pl"}