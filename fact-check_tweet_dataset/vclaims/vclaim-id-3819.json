{"title": "Il Sud, la Grecia e la Germania", "subtitle": "", "author": "pagellapolitica.it", "date": null, "vclaim_id": "vclaim-id-3819", "url": "https://pagellapolitica.it/dichiarazioni/7019/il-sud-la-grecia-e-la-germania", "vclaim": "\"Reddito medio al Sud \u00e8 17.957 euro, peggio della Grecia, che ha un reddito medio complessivo di 18.454. Considerate che il reddito medio in Germania sono oltre 31 mila euro all'anno\". (Min. 02:43)\n\nIn un video pubblicato sul suo profilo Facebook, Alessandro Di Battista ha elencato alcuni numeri sulla situazione economica italiana. Uno dei primi che ha citato riguarda la ricchezza nelle regioni meridionali italiane, in confronto alla Grecia, da una parte, e alla Germania, dall\u2019altra. Vediamo se i numeri confermano.\n\nVediamo ora come stanno le cose in Germania e in Grecia. Il database Eurostat \u00e8 aggiornato al 2013 per i dati che ci interessano, quando peraltro il valore per la Grecia non era registrato e quello della Germania era di 33.300 euro. Dati pi\u00f9 aggiornati ci vengono forniti da Destatis (l\u2019istituto di statistica tedesco) e dall\u2019Elstat, l\u2019autorit\u00e0 statistica greca, che fornisce \u201cdati provvisori\u201d per gli anni pi\u00f9 recenti.\n\nDi Battista cita numeri imprecisi soprattutto riguardo il Pil greco per abitante - che era ai livelli da lui citati all\u2019incirca nel 2011 ma che da allora \u00e8 calato molto. Non \u00e8 chiaro da dove il deputato del M5S prenda i suoi numeri, ma un confronto con quanto \u00e8 reso pubblico dai servizi statistici nazionali permette di dire che il suo paragone tra il Sud e la Grecia non \u00e8 corretto. Al contrario, i numeri tedeschi sono abbastanza precisi - anche se il riferimento ai 31 mila, soglia superata nel 2011, fa nascere il sospetto che Di Battista non usi dati molto aggiornati. Il verdetto per il deputato \u00e8 \u201cN\u00ec\u201d.", "lang": "it"}