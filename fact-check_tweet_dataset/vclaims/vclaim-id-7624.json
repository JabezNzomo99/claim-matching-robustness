{"title": "B\u00e5de Storbritannia, Frankrike og Finland har flere betalte feriedager enn Norge", "subtitle": "Blant OECD-landene kommer Frankrike (30,3 arbeidsdager) ut p\u00e5 topp, etterfulgt av Finland (30) og Storbritannia (28).", "author": "www.faktisk.no", "date": null, "vclaim_id": "vclaim-id-7624", "url": "https://www.faktisk.no/faktasjekker/EK2/bade-storbritannia-frankrike-og-finland-har-flere-betalte-feriedager-enn-norge", "vclaim": "I Norge er mai en m\u00e5ned preget av mange fridager, noe som stadig blir gjenstand for debatt. I \u00e5r har prestene Per Anders Nordengen og Einar Gelius markert seg ved \u00e5 ta til orde for \u00e5 fjerne enkelte helligdager.\n\n\u2013 Folk flest vet ikke lenger hvorfor vi feirer p\u00e5ske og pinse. De er blitt kj\u00e6rkomne feriedager og f\u00e5 har et forhold til hvorfor vi har disse fridagene. I en post-kristen tid og n\u00e5r stat og kirke har skilt lag, mener jeg at kirken b\u00f8r \u00absi fra seg\u00bb noen av helligdagene, sa prest (krever abonnement).\n\nBergens Tidende tok for seg tematikken i en leder 8. mai (krever abonnement). Der skriver avisen blant annet f\u00f8lgende:\n\nDet er p\u00e5standen i den andre setningen vi skal se n\u00e6rmere p\u00e5 her. Stemmer det at Storbritannia, Frankrike og Finland har flere betalte feriedager enn Norge?\n\nDet finnes mye statistikk som sammenligner antall feriedager i ulike land. Verdensbankens rapport \u00abDoing business\u00bb, som ble publisert i fjor, inneholder en oppdatert oversikt.\n\nGrafikken under viser gjennomsnittlig antall lovfestede feriedager for arbeidere med 1, 5 og 10 \u00e5rs ansiennitet. Som det fremg\u00e5r av grafen har b\u00e5de Frankrike (30,3), Finland (30) og Storbritannia (28) flere betalte feriedager enn Norge (21). USA ligger p\u00e5 bunn med null dager.\n\nN\u00e5r man ser p\u00e5 oversiktstall over norske feriedager finner man kilder som opererer med lovfestet rett til b\u00e5de 25 og 21 dager betalt ferie.\n\nDette er imidlertid bare to m\u00e5ter \u00e5 omtale samme feriemengde p\u00e5. Med 25 dager menes virkedager, som er alle dager fra mandag til og med l\u00f8rdag. 25 virkedagers ferie tilsvarer 21 arbeidsdager, if\u00f8lge Finans Norge.\n\nI tillegg til dette ga tariffoppgj\u00f8ret i 2000/2001 mange arbeidstakere en femte ferieuke. Dette er imidlertid en del av l\u00f8nnsoppgj\u00f8ret, og er ikke en lovfestet rett som gjelder for alle arbeidstakere.\n\nArbeidstakere som er 60 \u00e5r eller eldre (gjelder fra \u00e5ret man fyller 60) har ogs\u00e5 krav p\u00e5 \u00e9n ekstra ferieuke. Dette er en lovfestet rettighet, som ogs\u00e5 gjelder dem som ikke har tariffavtale.\n\nI tillegg til feriedagene har arbeidstakere ogs\u00e5 krav p\u00e5 full l\u00f8nn for 1. og 17. mai, dersom disse dagene ikke faller p\u00e5 en s\u00f8ndag. Dette er regulert i Lov om 1 og 17 mai som h\u00f8gtidsdager.\n\nHovedregelen er ogs\u00e5 at man har fri p\u00e5 andre helligdager. P\u00e5 disse dagene har man ikke lovfestet rett til l\u00f8nn. I Norge gjelder dette for f\u00f8lgende dager:\n\nSelv om arbeidstakere ikke har lovfestet rett p\u00e5 l\u00f8nn p\u00e5 disse dagene, f\u00e5r arbeidere med tariffavtale likevel den samme utbetalingen som vanlig i perioder med flere helligdager:\n\n\u2013 I tariffavtalene v\u00e5re er l\u00f8nna oppgitt i m\u00e5nedsl\u00f8nn. Det betyr at du skal ha den samme l\u00f8nna hver m\u00e5ned, uavhengig av m\u00e5nedens lengde eller antall bevegelige helligdager, sier faglig sekret\u00e6r Erling Hagen i fagforbundet Handel og Kontor til FriFagbevegelse.", "lang": "no"}