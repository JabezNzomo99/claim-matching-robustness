{"title": "Nie, Kidawa-Blo\u0144ska nie \u017ca\u0142uje zwyci\u0119stwa pod Grunwaldem", "subtitle": "W dniu 610 rocznicy bitwy pod Grunwaldem, kt\u00f3ra mia\u0142a miejsce 15 lipca 1410 r., w sieci ukaza\u0142 si\u0119 w \u015brod\u0119 post przypisuj\u0105cy Ma\u0142gorzacie Kidawie-B\u0142o\u0144skiej tweet wyra\u017caj\u0105cy \u017cal z powodu zwyci\u0119stwa polsko-litewskich si\u0142 nad Krzy\u017cakam. Ten post to ewidentny fa\u0142sz.", "author": "sprawdzam.afp.com", "date": "2020-07-16T15:57:42+02:00", "vclaim_id": "vclaim-id-64539", "url": "https://sprawdzam.afp.com/nie-kidawa-blonska-nie-zaluje-zwyciestwa-pod-grunwaldem", "vclaim": "Nie, Kidawa-Blo\u0144ska nie \u017ca\u0142uje zwyci\u0119stwa pod Grunwaldem\n\nW dniu 610 rocznicy bitwy pod Grunwaldem, kt\u00f3ra mia\u0142a miejsce 15 lipca 1410 r., w sieci ukaza\u0142 si\u0119 w \u015brod\u0119 post przypisuj\u0105cy Ma\u0142gorzacie Kidawie-B\u0142o\u0144skiej tweet wyra\u017caj\u0105cy \u017cal z powodu zwyci\u0119stwa polsko-litewskich si\u0142 nad Krzy\u017cakami. Ten post to ewidentny fa\u0142sz.\n\nPost na Facebooku pojawi\u0142 sie 15 lipca. Ma on ponad 200 komentarzy i prawie sto udost\u0119pnie\u0144.\n\nNiekt\u00f3rzy u\u017cytkownicy wydawali si\u0119 wierzy\u0107, \u017ce pos\u0142anka Platformy Obywatelskiej mog\u0142a taki tekst opublikowa\u0107 i zarzucali jej, \u017ce przyzna\u0142a, \u017ce stoj\u0105 za nimi (jej parti\u0105) Niemcy. Inni jednak podkre\u015blali, \u017ce to fa\u0142szywe konto i \u017ce wydaje si\u0119 wpisywa\u0107 w agitacj\u0119 wyborcz\u0105.\n\nGdy przyjrzymy si\u0119 tweetowi, zauwa\u017cymy, \u017ce pod nazwiskiem wicemarsza\u0142ek Sejmu i jej zdj\u0119ciem figuruje nazwa u\u017cytkownika: @Ahmed250555406.\n\nDzi\u015b smutna rocznica Bitwy pod Grunwaldem. Nowoczesno\u015b\u0107 pod sztandarami Zakonu Naj\u015bwi\u0119tszej Marii Panny zosta\u0142a pokonana przez antyeuropejskie si\u0142y ciemnogrodu, pisze autor posta, kt\u00f3ry przypisuje te\u017c pos\u0142ance PO, \u017ce widzi ona w tym analogi\u0119 do wybor\u00f3w prezydenckich.\n\nKidawa-B\u0142o\u0144ska: To nie jest moje konto\n\nTo nie jest prawdziwe konto na Twitterze Ma\u0142gorzaty Kidawy-B\u0142o\u0144skiej. - Por\u00f3wnanie \u00f3wczesnego konfliktu do prezydenckich wybor\u00f3w jest k\u0142amliwe. By\u0142a kandydatka na prezydenta potwierdza AFP, \u017ce \u017cadnych wypowiedzi na ten temat nie publikowa\u0142a.\n\nNa jej oficjalnym koncie na Twitterze, kt\u00f3rego zdj\u0119cie przedstawiamy poni\u017cej, nie figuruje \u017caden tekst z 15 lipca na temat bitwy pod Grunwaldem.\n\n\u200bOficjalne konta na Twitterze s\u0105 oznaczane niebiesk\u0105 ikonk\u0105. Od pewnego czasu Twitter znakuje zweryfikowane konta znanych os\u00f3b czy marek. Je\u015bli przy nazwie wyst\u0119puje niebieski znaczek (lub bia\u0142y, kiedy ustawili\u015bmy ciemniejszy motyw) oznacza to, \u017ce jest to prawdziwy profil polityka. To bardzo przydatna funkcja, dzi\u0119ki kt\u00f3rej mo\u017cemy mie\u0107 pewno\u015b\u0107, \u017ce obserwujemy oficjalne konto osoby lub instytucji publicznej.", "lang": "pl"}