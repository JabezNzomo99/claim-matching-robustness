{"title": "No, la Campania non ha i dati pi\u00f9 bassi sul coronavirus", "subtitle": "", "author": "pagellapolitica.it", "date": null, "vclaim_id": "vclaim-id-62546", "url": "https://pagellapolitica.it/dichiarazioni/8621/no-la-campania-non-ha-i-dati-piu-bassi-sul-coronavirus", "vclaim": "\u00ab[In Campania] abbiamo oggi il tasso pi\u00f9 basso di decessi per coronavirus in relazione alla popolazione. Abbiamo il tasso pi\u00f9 basso di positivi in relazione alla popolazione e anche un tasso molto basso di morti per la percentuale di persone contagiate\u00bb (min. 57:00)\n\nVediamo ora i dati campani rapportati alla popolazione della regione (qui rielaborati da ) a cui ha fatto riferimento il governatore De Luca. Ricordiamo che secondo le rilevazioni Istat, al 1\u00b0 gennaio 2019 la Campania era la terza regione pi\u00f9 popolosa d\u2019Italia con 5.801.692 abitanti, dietro ai 10.060.574 abitanti della Lombardia e ai 5.879.082 del Lazio.\n\nPartiamo dalla frase: \u00abAbbiamo oggi il tasso pi\u00f9 basso di decessi per coronavirus in relazione alla popolazione\u00bb. Questa dichiarazione \u00e8 leggermente imprecisa, anche se \u00e8 vero che la regione di De Luca \u00e8 tra le migliori in questa speciale classifica.\n\nIn quella data, il tasso di letalit\u00e0 del virus in Italia (ossia il rapporto tra il numero di morti da Covid-19 e quello dei contagiati totali) era pari al 14,15 per cento. In Campania questo valore era pari a 8,45 per cento, una percentuale inferiore al dato nazionale, ma non la migliore d\u2019Italia. Sei regioni infatti avevano fatto meglio della regione di De Luca da questo punto di vista, tra cui Lazio (8,35 per cento) e Sicilia (7,88 per cento).\n\nSei regioni ne avevano fatti di pi\u00f9, in termini assoluti: Lombardia (576.359), Veneto (506.588), Emilia-Romagna (261.106), Piemonte (249.371), Lazio (206.166) e Toscana (204.022).\n\nIl presidente della Regione Campania Vincenzo De Luca (Pd) ha difeso la sua gestione dell\u2019emergenza coronavirus, rivendicando tre dati positivi. Secondo il governatore, al 17 maggio la Campania aveva i tassi pi\u00f9 bassi in relazione alla sua popolazione di decessi e di positivi per coronavirus, mentre aveva anche \u00abun tasso molto basso di morti per la percentuale di persone contagiate\u00bb.\n\nPer quanto riguarda la percentuale di decessi in rapporto alla popolazione, la Campania aveva al 17 maggio il quarto dato pi\u00f9 basso, mentre per il numero di positivi aveva il quinto dato pi\u00f9 basso per gli \u201cattualmente positivi\u201d e il quarto per i contagiati da inizio epidemia.\n\n\u00c8 vero poi che il rapporto tra morti da Covid-19 e contagiati in Campania \u00e8 pi\u00f9 basso di altre regioni, ma sei ne avevano uno pi\u00f9 basso.", "lang": "it"}