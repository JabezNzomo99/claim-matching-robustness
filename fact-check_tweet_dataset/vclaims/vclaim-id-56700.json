{"title": "Le conseguenze sui licenziamenti del ritardo del decreto \u201cRilancio\u201d", "subtitle": "", "author": "pagellapolitica.it", "date": null, "vclaim_id": "vclaim-id-56700", "url": "https://pagellapolitica.it/dichiarazioni/8618/le-conseguenze-sui-licenziamenti-del-ritardo-del-decreto-rilancio", "vclaim": "ha scritto su Twitter che il blocco dei licenziamenti \u00e8 venuto meno a causa dei ritardi del governo. Abbiamo verificato e Carfagna ha ragione.\n\nPer evitare che l\u2019emergenza economica creata dall\u2019epidemia di Covid-19 si traducesse in una valanga di licenziamenti, il governo aveva previsto all\u2019interno del decreto \u201cCura Italia\u201d (d.l. 18/2020, articolo 46) che \u00abA decorrere dalla data di entrata in vigore del presente decreto\u00bb, cio\u00e8 dal 17 marzo, fossero vietati i licenziamenti collettivi e fossero sospesi quelli pendenti, cio\u00e8 avviati dopo il 23 febbraio 2020.\n\nCuriosit\u00e0: la rubrica, cio\u00e8 il titoletto, dell\u2019articolo 46 era sbagliata. Qui si leggeva infatti \u00abSospensione delle procedure di impugnazione dei licenziamenti\u00bb ma, come fatto notare anche dal dossier del Parlamento del 20 marzo, ad essere sospese non erano le procedure di impugnazione di licenziamenti, ma i licenziamenti stessi.\n\nIl fatto che il decreto sia stato convertito in legge il 24 aprile, infatti, non ha fatto ripartire il conteggio dei 60 giorni da quella data (in quell\u2019occasione peraltro la rubrica errata dell\u2019articolo 46 \u00e8 stata corretta).\n\nMa qui veniamo al problema del \u201critardo\u201d del governo, correttamente sollevato da Carfagna: il decreto \u201cRilancio\u201d non \u00e8 ancora entrato in vigore a mezzogiorno del 18 maggio, poich\u00e9 non \u00e8 stato ancora pubblicato sulla Gazzetta Ufficiale (i decreti legge, lo ricordiamo, acquistano efficacia il giorno stesso o il giorno successivo alla pubblicazione). Come abbiamo scritto, la previsione della proroga per i prossimi tre mesi \u00e8 contenuta in una \u201cbozza\u201d (o pi\u00f9 propriamente \u201cschema\u201d) di decreto che \u00e8 stato anticipato dalle fonti di stampa ma che non ha valore giuridico.\n\nDunque mancherebbe poco perch\u00e9 il \u201cbuco\u201d lasciato dal governo, a causa del ritardo nella pubblicazione del decreto in Gazzetta Ufficiale, venga tappato e sembra poco probabile, anche se non impossibile, che le imprese si affrettino a licenziare i propri dipendenti proprio nelle poche ore che rimangono scoperte tra la cessazione dell\u2019efficacia delle norme del \u201cCura Italia\u201d e l\u2019inizio dell\u2019efficacia delle norme del decreto \u201cRilancio\u201d.\n\nMara Carfagna ha dichiarato il 18 maggio che il blocco dei licenziamenti \u00e8 venuto meno a causa dei ritardi del governo. L\u2019affermazione \u00e8 corretta: il blocco dei licenziamenti previsto dal decreto \u201cCura Italia\u201d ha avuto efficacia tra il 17 marzo e il 16 maggio. Successivamente \u00e8 venuto meno.\n\nIl decreto \u201cRilancio\u201d dovrebbe prorogare il blocco per altri tre mesi ma, a mezzogiorno del 18 maggio, non era ancora stato pubblicato in Gazzetta Ufficiale e non era dunque in vigore.\n\nDunque \u00e8 vero che il ritardo del governo nel pubblicare questo testo abbia fatto venire meno \u2013 per un tempo prevedibilmente molto limitato, stando alle dichiarazioni del ministro per i Rapporti con il Parlamento \u2013 questa sospensione dei licenziamenti. Per Carfagna \u201cVero\u201d.", "lang": "it"}