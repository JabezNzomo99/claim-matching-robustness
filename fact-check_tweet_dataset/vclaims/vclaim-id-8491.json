{"title": "Luftm\u00e5lingene viser at luften i Oslo blir stadig bedre \u00e5r for \u00e5r", "subtitle": "I Oslo kommune viser luftm\u00e5linger en nedgang i mengden svevest\u00f8v over tid. For nitrogendioksid (NO\u2082) er bildet mindre tydelig.", "author": "www.faktisk.no", "date": null, "vclaim_id": "vclaim-id-8491", "url": "https://www.faktisk.no/faktasjekker/Z5Q/luftmalingene-viser-at-luften-i-oslo-blir-stadig-bedre-ar-for-ar", "vclaim": "Torsdag publiserte NRK en sak med tittelen . Saken ble bredt sitert. B\u00e5de NRKs artikkel, og flere av sakene basert p\u00e5 den, var blant de mest delte artiklene i sosiale medier torsdag.\n\nGjennom store deler av torsdagen var 10 av de 20 mest delte sakene p\u00e5 sosiale medier om det potensielle forbudet, if\u00f8lge Storyboards m\u00e5ling.\n\nSaken handler om at Milj\u00f8direktoratet har gitt Oslo kommune p\u00e5legg om \u00e5 lage en ny handlingsplan for bedre luftkvalitet. Som ledd i dette har byr\u00e5det n\u00e5 bedt Klimaetaten om \u00e5 utrede et veikart for \u00e5 n\u00e5 m\u00e5let om et fossilfritt sentrum innen 2024, skriver .\n\nGunnar Stavrum, ansvarlig redakt\u00f8r i Nettavisen, var raskt ute med kommentaren . Der argumenterer han for at det er for drastisk \u00e5 utrede et forslag om forbud mot bensin- og dieselbiler, og at \u00e5 forby bensin- og dieselbiler i Oslo er en grov overdrivelse av et problem som er mindre enn antatt. Som ledd i denne argumentasjonen, skriver redakt\u00f8ren f\u00f8lgende:\n\nDet er siste del av denne setningen vi skal se n\u00e6rmere p\u00e5 her. Stemmer det at luften i Oslo blir stadig bedre \u00e5r for \u00e5r?\n\nStavrum viser til at m\u00e5lingene p\u00e5 luftkvalitet.info viser en forbedring siden 2003:\n\nHan p\u00e5peker at enkelte m\u00e5lepunkter har lokal variasjon, men at luften i 2016 er vesentlig bedre enn i 2003, som er f\u00f8rste m\u00e5lepunkt for m\u00e5lingene p\u00e5 nettsiden.\n\nOslo kommune skriver p\u00e5 sine nettsider at luftkvaliteten i Oslo har blitt betydelig bedre de siste 50 \u00e5rene, men at kravene i forurensingsforskriften likevel overskrides. Det er veitrafikk og vedfyring som er hovedkilden til luftforurensningen, if\u00f8lge kommunen.\n\nFaktisk.no har kontaktet Britt Ann K\u00e5stad H\u00f8iskar, forskningsdirekt\u00f8r ved Norsk institutt for luftforskning (NILU) avdeling for by og industri. Hun forteller at de viktigste komponentene n\u00e5r det gjelder luftforurensning i Oslo er nitrogendioksid (NO\u2082) og svevest\u00f8v (spesielt partikler mindre enn 10 mikrometer; s\u00e5kalt PM10 og partikler mindre enn 2,5 mikrometer; s\u00e5kalt PM2,5). If\u00f8lge henne varierer luftkvaliteten i Oslo mye:\n\nH\u00f8iskar viser til at Norge ble klaget inn til EFTAs overv\u00e5kingsorgan ESA for manglende oppf\u00f8lging av EUs luftkvalitetsdirektiv, og ble d\u00f8mt i 2015. De h\u00f8yeste tillatte grensene for luftforurensing brytes fortsatt hvert \u00e5r. Hun mener at det ser ut til \u00e5 g\u00e5 i riktig retning, men det er forskjell p\u00e5 om vi ser p\u00e5 svevest\u00f8v eller NO\u2082.\n\nIf\u00f8lge H\u00f8iskar ser utviklingen av svevest\u00f8v ut til \u00e5 g\u00e5 nedover, men det er store avvik fra \u00e5r til \u00e5r. Lange perioder med kaldt stabilt v\u00e6r kombinert med bare veier kan gi h\u00f8y forurensning av svevest\u00f8v, og perioder med t\u00f8rre dager utover v\u00e5ren kan f\u00f8re til mye svevest\u00f8v.\n\nN\u00e5r det gjelder NO\u2082, mener H\u00f8iskar at det er for tidlig \u00e5 si at vi har en nedgang:\n\nHvor mange andre stasjoner som ogs\u00e5 hadde h\u00f8ye verdier det \u00e5ret vises ikke i denne grafen, s\u00e5 for \u00e5 f\u00e5 et fullstendig bilde av utviklingen i Oslo m\u00e5 man se p\u00e5 utviklingen over tid ved hver stasjon.\n\nDen f\u00f8rste grafikken viser utviklingen for niv\u00e5ene av nitrogendioksid:\n\nUnder ser vi utviklingen i mengden svevest\u00f8v, f\u00f8rst for PM10, deretter PM2,5. Tallene viser at mengden har falt noe siden m\u00e5lingene startet.\n\nDe mest oppdaterte tallene for NO\u2082 og svevest\u00f8v som Milj\u00f8direktoratet har tilgjengelig er fra 2016. Grafen under viser bare hvilken stasjon som har den h\u00f8yeste gjennomsnittlige verdien \u00e5r for \u00e5r. Hvilken stasjon som har dette, varierer fra \u00e5r til \u00e5r. I grafen fra milj\u00f8status.no kan vi ikke se hvordan andre stasjoner varierer, slik grafene over gj\u00f8r.\n\nFaktisk.no kontakter ogs\u00e5 Christine Oppegaard, som er teamleder for forurensning ved Bymilj\u00f8etaten i Oslo.\n\nHun forteller mye av det samme som H\u00f8iskar ved NILU: Konsentrasjonen av svevest\u00f8v har g\u00e5tt ned siden begynnelsen av 2000-tallet, hun mener dette i stor grad skyldes tiltak som er satt inn, som milj\u00f8fartsgrenser, piggdekkgebyr, \u00f8kt renhold og st\u00f8vdemping.\n\nFor NO\u2082 er bildet litt mer uklart. Tendensen er at det g\u00e5r nedover de siste to-tre \u00e5rene, men det er vanskelig \u00e5 konkludere tydelig p\u00e5 \u00e5rsaken til dette:\n\nStavrum skriver ogs\u00e5 at andre tiltak vil ha vel s\u00e5 stor virkning p\u00e5 luftforurensningen som biltrafikken:\n\nDette er ikke p\u00e5standen vi faktasjekker her, og dette har ingenting \u00e5 si for v\u00e5r konklusjon. Vi mener likevel det er interessant \u00e5 f\u00e5 denne p\u00e5standen vurdert.\n\nFaktisk.no spurte H\u00f8iskar om hvordan luftforurensningen i Oslo p\u00e5virkes av vedfyring og fra skip ved havn, i forhold til bilkj\u00f8ring. Hun er tydelig p\u00e5 at om man skal begrense luftforurensningen i Oslo, s\u00e5 er det to faktorer som man s\u00e6rlig m\u00e5 rette skytset mot: trafikk og vedfyring.\n\nHun p\u00e5peker at luftforurensning fra skip ved havn bidrar vesentlig mindre til byens forurensningsproblemer enn trafikken:\n\nAvdelingsdirekt\u00f8r Johan \u00d8vrevik ved avdeling for luft og st\u00f8y i Folkehelseinstituttet (FHI) bekrefter at det er nitrogendioksid og svevest\u00f8vpartikler i ulike st\u00f8rrelser (PM2,5 og PM10), som utgj\u00f8r de viktigste luftforurensningsproblemene i store norske byer.\n\nHan forteller at svevest\u00f8vpartiklene trolig er mer helseskadelige enn nitrogendioksid. Det er s\u00e6rlig personer med eksisterende lunge- eller hjertekarsykdommer som rammes.\n\nN\u00e5r det gjelder svevest\u00f8v finnes det en rekke negative helseeffekter, forteller \u00d8vrevik.\n\nI tillegg har barn og eldre \u00f8kt risiko for \u00e5 utvikle helseeffekter fra luftforurensing. Langvarig eksponering for svevest\u00f8v kan ogs\u00e5 bidra til sykdomsutvikling i den generelle befolkningen, forteller han.\n\nVi har tidligere faktasjekket en p\u00e5stand om hvor mange som d\u00f8r av den d\u00e5rlige luftkvaliteten i Oslo:\n\nHer brukte Milj\u00f8partiet De Gr\u00f8nne (MDG) tall fra en forskningsrapport som Folkehelseinstituttet sto bak. Folkehelseinstituttet har selv omtalt tallene p\u00e5 samme m\u00e5te som MDG, men har tatt forbehold om at tallene er usikre. Riktig estimat, if\u00f8lge utregningene i rapporten, er fra 69 til 291 for tidlige d\u00f8dsfall p\u00e5 grunn av luftforurensning.", "lang": "no"}