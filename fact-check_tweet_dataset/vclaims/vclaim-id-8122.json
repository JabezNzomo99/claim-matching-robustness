{"title": "Da dove arrivano i richiedenti asilo?", "subtitle": "", "author": "pagellapolitica.it", "date": null, "vclaim_id": "vclaim-id-8122", "url": "https://pagellapolitica.it/dichiarazioni/6374/da-dove-arrivano-i-richiedenti-asilo", "vclaim": "Piccolo inciso: Salvini dice \"etnia\" quando sarebbe corretto parlare di \"nazionalit\u00e0\". Ci sono etnie senza nazioni e nazioni con molte etnie. La Nigeria \u00e8 nel secondo gruppo, dal momento che ospita centinaia di etnie (tre le pi\u00f9 importanti: i Hausa-Fulani, Yoruba e Igbo).\n\nSecondo i dati Eurostat nel 2014 i nigeriani non erano i secondi bens\u00ec i primi per richieste d'asilo nel nostro Paese, con 10.135 domande, seguiti dai cittadini del Mali (9.790) e da quelli del Gambia (8.575). All'interno dell'Unione Europea la classifica delle nazionalit\u00e0 degli immigrati arrivati nei Paesi membri vedeva al primo posto quella siriana (122.790), al secondo l'afghana (41.305) e terzo quella kosovara (37.875). Segnaliamo inoltre che la Nigeria \u00e8 retrocessa al 3\u00b0 posto per quanto riguarda il numero di richieste d'asilo accettate nel 2014, dopo Pakistan e Afghanistan.\n\nSalvini sbaglia una parola e una posizione in classifica ma la sua frase \u00e8 sostanzialmente corretta. Tra i richiedenti asilo in Italia negli scorsi 18 mesi la nazionalit\u00e0 nigeriana \u00e8 quella pi\u00f9 frequente. \"C'eri quasi\" per il leader leghista che si prepara per la trasferta africana.", "lang": "it"}