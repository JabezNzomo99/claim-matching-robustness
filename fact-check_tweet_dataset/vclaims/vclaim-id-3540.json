{"title": "Quale partito \u00e8 cresciuto di pi\u00f9 in queste elezioni?", "subtitle": "E' davvero la Lega, come sostiene Salvini? Abbiamo verificato le affermazioni del segretario, numeri alla mano. Ecco cosa abbiamo scoperto", "author": "www.agi.it", "date": "2018-03-06T18:34+0100", "vclaim_id": "vclaim-id-3540", "url": "https://www.agi.it/fact-checking/elezioni_lega_salvini_crescita-3597317/news/2018-03-06/", "vclaim": "Il segretario della Lega, Matteo Salvini, commentando i risultati delle elezioni del 4 marzo, il giorno successivo in conferenza stampa ha dichiarato (min. -34.10): \u201cla Lega \u00e8 il movimento politico cresciuto pi\u00f9 di tutti, perfino pi\u00f9 dei 5 stelle (\u2026) \u00e8 quella che \u00e8 passata dal 4 al 18%\u201d.\n\nRispetto alle scorse elezioni, tenutesi il 25 e 26 febbraio 2013, la Lega \u00e8 passata \u2013 consideriamo i dati relativi alla Camera, precisando che quelli attuali non sono ancora definitivi visto che mancano ancora 27 sezioni su 61.401 totali \u2013 dal 4,09% al 17,37%.\n\nInsomma, il partito di Salvini ha guadagnato pi\u00f9 di 4 milioni e 300 mila nuovi voti ed ha quindi quadruplicato i propri consensi.\n\nSalvini ha ragione: \u00e8 la Lega il movimento politico che \u00e8 cresciuto pi\u00f9 di tutti in queste elezioni. Sia in termini percentuali (ha quadruplicato i propri voti, mentre il M5S li ha accresciuti di circa un quarto e la Meloni li ha poco pi\u00f9 che raddoppiati), sia in numeri assoluti, guadagnando 4,3 milioni di voti contro i 2 del Movimento.", "lang": "it"}