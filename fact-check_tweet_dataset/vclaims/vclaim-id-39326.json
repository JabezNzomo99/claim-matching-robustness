{"title": "Quanta gente trova effettivamente lavoro con i centri per l'impiego", "subtitle": "Abbiamo verificato una affermazione della capogruppo di Forza Italia alla Camera, Maria Stella Gelmini", "author": "www.agi.it", "date": "2018-10-17T07:45+0200", "vclaim_id": "vclaim-id-39326", "url": "https://www.agi.it/fact-checking/centri_impiego_lavoro_gelmini-4496915/news/2018-10-17/", "vclaim": "La capogruppo di Forza Italia alla Camera Maria Stella Gelmini ha dichiarato il 15 ottobre: \u201cFa sorridere poi chi parla di riformare i centri per l'impiego (che sono 556 in tutta Italia, con 8 mila dipendenti) in pochi mesi. Questi antichi strumenti di incontro tra offerta e domanda di lavoro non funzionano pi\u00f9 ormai da tempo: su 2 milioni di persone che vi si rivolgono all'anno, solo 37 mila trovano lavoro, l\u20191,8%\u201d.\n\nIl quotidiano la Repubblica, il 15 ottobre, ha infatti pubblicato un\u2019inchiesta sui centri per l\u2019impiego a firma di Marco Ruffolo intitolata \u201cCentri impiego flop \u2013 2 milioni di richieste \u2013 37 mila posti trovati\u201d e con sottotitolo \u201cSono 556 con 8 mila dipendenti. E non sono pronti per l\u2019assegno di cittadinanza\u201d.\n\nDunque le sedi principali e secondarie sommate sono 552, circa le 556 citate da Gelmini (e Repubblica).\n\nIl numero di dipendenti dei Cpi \u00e8 poi sostanzialmente corretto. Secondo il rapporto sono 7.934 al 31 dicembre 2016. Arrotondando, sono gli 8 mila di cui parla l\u2019ex ministro dell\u2019Istruzione.\n\nSul numero complessivo di richieste presentate ai Cpi, il dato contenuto nel rapporto e quello riportato dalla Gelmini sono piuttosto distanti. Secondo quanto riporta l\u2019Anpal infatti, nel 2016 hanno avuto almeno un contatto con un Cpi negli ultimi 12 mesi 2.849.086 persone. Siamo insomma pi\u00f9 vicini ai 3 milioni che ai 2 milioni, almeno per l\u2019anno 2016.\n\nAbbiamo un altro documento su cui controllare i dati sui centri per l\u2019impiego. L\u2019Istat ha infatti svolto una \u201cIndagine conoscitiva sul funzionamento dei servizi pubblici per l\u2019impiego in Italia e all\u2019estero\u201d, presentata dal suo presidente Giovanni Alleva il 18 luglio scorso in Senato.\n\nAlleva ha affermato che i Cpi svolgono un \u201cruolo limitato (\u2026) nell\u2019attivit\u00e0 di ricerca di un\u2019occupazione\u201d e nell\u2019allegato statistico all\u2019audizione erano contenuti anche alcuni dati.\n\nDi queste, 1,234 milioni sono disoccupati e 676 mila sono forze di lavoro potenziali, cio\u00e8 persone che non hanno cercato un lavoro di recente \u2013 e quindi risultano inattivi \u2013 ma sarebbero disposti a iniziare subito a lavorare.\n\nLa differenza di quasi un milione di persone tra il 2016 (dati Anpal) e il 2017 (dati Istat) \u00e8 comunque macroscopica: abbiamo contattato l\u2019Istat che ci ha spiegato le ragioni di questa discrepanza. Mentre l\u2019indagine dell\u2019Istituto di statistica \u201csi riferisce ai soli disoccupati + forze lavoro potenziali\u201d, nel report di Anpal \u201cnon c'\u00e8 questo filtro e quindi \u00e8 inclusa tutta la platea che ha contattato il Cpi (quindi anche gli occupati e gli inattivi non disponibili)\u201d.\n\nSecondo l\u2019Istat \u201cil ricorso al Cpi \u00e8 stato ritenuto utile solamente dal 2,4% degli intervistati\u201d. Se facciamo la proporzione sugli 1,91 milioni di persone che hanno fatto richiesta nell\u2019arco del 2017, risulterebbe un numero di circa 45.840 persone.\n\nI dati citati da Gelmini sembrano provenire da un\u2019inchiesta di Repubblica. Sono confermati dalle indagini di Anpal e Istat, anche se ci sono alcune discrepanze.\n\n\u00c8 vero che al momento i centri per l\u2019impiego siano circa 550, con circa 8 mila dipendenti, e riescano a trovare lavoro a una percentuale molto bassa \u2013 sicuramente inferiore al 3% \u2013 delle persone che a loro si rivolgono. Sul numero di persone che hanno contattato i Cpi il numero pi\u00f9 completo, se riferito genericamente alle \u201cpersone\u201d, \u00e8 quello di Anpal di circa 3 milioni. Anche la cifra di 2 milioni, riportata dalla Gelmini, ha comunque fondamento in un\u2019indagine Istat, che tuttavia non comprende la totalit\u00e0 di chi si \u00e8 rivolto ai centri per l\u2019impiego.", "lang": "it"}