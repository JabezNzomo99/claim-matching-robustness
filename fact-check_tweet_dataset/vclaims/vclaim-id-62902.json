{"title": "Posti guadagnati, posti persi: i numeri di Salvini sull\u2019occupazione Usa", "subtitle": "", "author": "pagellapolitica.it", "date": null, "vclaim_id": "vclaim-id-62902", "url": "https://pagellapolitica.it/dichiarazioni/8663/posti-guadagnati-posti-persi-i-numeri-di-salvini-sulloccupazione-usa", "vclaim": "Gli occupati \u201ca libro paga\u201d ( , non sono quindi inclusii dipendenti delle no profit, domestici, gli autonomi e altre categorie) negli Stati Uniti, secondo quanto riporta il ,l\u2019unit\u00e0 del Dipartimento del lavoro americano che fornisce i dati statistici, sono aumentati di 4,8 milioni a giugno, dopo un aumento di 2,7 milioni a maggio. Il numero di giugno in particolare \u00e8 stato superiore alle previsioni degli economisti.\n\nSalvini \u00e8 dunque impreciso sui numeri, che sono pi\u00f9 alti di quanto dice. Parla poi di \u201cposti di lavoro\u201d, che per\u00f2 \u2013 come abbiamo spiegato in varie nostre analisi dedicate all\u2019Italia \u2013 non si sovrappongono perfettamente a quello di \u201coccupati\u201d, visto che (anche negli Usa) sono compresi anche lavori intermittenti, temporanei o occasionali.\n\nSe guardiamo ai (cio\u00e8 a chi ha perso un posto di lavoro non di propria volont\u00e0, distinti da chi ad esempio ha semplicemente terminato un lavoro temporaneo), risulta che sia a maggio (-300 mila circa) sia a giugno (-600 mila circa) siano aumentati, seguendo il trend iniziato gi\u00e0 a marzo e aprile.\n\nLa risalita del numero di occupati e il calo dei disoccupati nei mesi di maggio e giugno arriva dopo un crollo, a marzo e soprattutto aprile, di dimensioni drammatiche.\n\nA febbraio, infatti, gli occupati \u201ca libro paga\u201d negli Usa erano* 152,5 milioni, in crescita pressoch\u00e9 costante da inizio 2010. A marzo sono calati a 151,1 milioni (-1,4 milioni rispetto a febbraio) e ad aprile a 130,3 milioni (-20,8 milioni rispetto a marzo).\n\nAllo stesso modo i disoccupati, che erano 5,8 milioni a febbraio e in calo quasi costante da inizio 2010, a marzo sono risaliti a 7,1 milioni (+1,3 milioni) e ad aprile a 23,1 milioni (+16 milioni).\n\nPossiamo dire che dei 22,2 milioni di occupati persi da febbraio ad aprile, entro giugno ne sono stati recuperati 7,5 milioni, circa un terzo. E dei 17,3 milioni di disoccupati creati tra febbraio e aprile, sono usciti dalla disoccupazione entro giugno 5,4 milioni, di nuovo circa un terzo.\n\nPer tornare alla situazione precedente all\u2019epidemia di coronavirus \u2013 che negli Stati Uniti al 3 luglio ha gi\u00e0 colpito pi\u00f9 di 2 milioni e 670 mila persone e causato quasi 130 mila decessi \u2013 mancano insomma ancora i due terzi della strada e l\u2019andamento dei contagi non \u00e8 incoraggiante.\n\nNegli ultimi giorni di giugno i contagi registrati sono stati spesso pi\u00f9 di 40 mila al giorno, una soglia mai superata a marzo e aprile durante la prima ondata dell\u2019epidemia, e il 3 luglio si \u00e8 sfondata addirittura la quota di 50 mila casi in 24 ore (54.271).\n\nNuove chiusure sono state gi\u00e0 decise \u2013 secondo quanto riporta il diversi Stati si stanno muovendo in questa direzione, ad esempio la California ha gi\u00e0 deciso di chiudere i bar e di vietare ai ristoranti di servire al chiuso in 19 contee, dove risiede il 70 per cento della popolazione dello Stato \u2013 e altre, pi\u00f9 severe, potrebbero essere all\u2019orizzonte. L\u2019impatto sull\u2019occupazione di queste misure sarebbe ovviamente negativo.\n\nMatteo Salvini in un\u2019intervista del 3 luglio ha sostenuto che negli Stati Uniti sono stati creati 4 milioni di nuovi posti di lavoro a giugno e 2 milioni a maggio. I dati riportati sono imprecisi: gli occupati \u2013 un indicatore spesso confuso con i posti di lavoro, ma leggermente diverso \u2013 sono aumentati di 2,7 milioni a maggio e di 4,8 milioni a giugno. In totale, stiamo parlando di circa 7,5 milioni contro i 6 indicati da Salvini.\n\nAd ogni modo, da febbraio ad aprile gli occupati erano diminuiti di 22,2 milioni, dunque il \u201crimbalzo\u201d di maggio e giugno ha consentito di recuperare circa un terzo di quanto perso nei due mesi precedenti, ma siamo ancora molto lontani da un ritorno ai livelli pre-epidemia.", "lang": "it"}