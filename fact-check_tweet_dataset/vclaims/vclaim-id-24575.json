{"title": "S\u00ec, i predecessori di Conte sono quattro volte quelli di Merkel", "subtitle": "", "author": "pagellapolitica.it", "date": null, "vclaim_id": "vclaim-id-24575", "url": "https://pagellapolitica.it/dichiarazioni/8351/si-i-predecessori-di-conte-sono-quattro-volte-quelli-di-merkel", "vclaim": "\u00abNoi abbiamo cambiato pi\u00f9 governi di qualsiasi altro grande Paese europeo [...] Se andate nell\u2019anticamera della Merkel ci sono i ritratti dei suoi predecessori. Sono sette, ritratti ad olio. Se andate al terzo piano di palazzo Chigi ci sono i ritratti dei predecessori dell\u2019avvocato Conte. Sono delle foto piccole e in bianco e nero e sono trentadue. Nello stesso periodo\u00bb. (min. 22:30)\n\nIl 16 luglio, durante un incontro tenutosi a Roma e organizzato dal settimanale , l\u2019ex presidente del Consiglio Paolo Gentiloni ha dichiarato (min. 22:30) che l\u2019Italia ha \u00abcambiato pi\u00f9 governi di qualsiasi altro grande Paese europeo\u00bb.\n\nAbbiamo verificato e Gentiloni \u00e8 leggermente impreciso.\n\nPartiamo con una curiosit\u00e0: \u00e8 vero che nelle sedi istituzionali di Roma e Berlino ci siano gallerie di ritratti.\n\nL\u2019Italia ha invece scelto di rappresentare gli ex presidenti del Consiglio con una tecnica stilistica diversa. Infatti, al terzo piano di Palazzo Chigi a Roma \u2013 nell\u2019anticamera della Sala Verde \u2013 si trovano i ritratti fotografici (e non i dipinti ad olio) di tutti gli ex presidenti del Consiglio italiani (da Camillo Benso Conte di Cavour a Paolo Gentiloni) e di tutti gli ex segretari generali alla presidenza del Consiglio, con l\u2019indicazione della durata in carica.\n\nCome vedremo tra poco, se confrontiamo questo dato con quello dei tre principali Paesi europei per ricchezza e popolazione \u2013 Francia, Germania e Regno Unito [1] \u2013 Gentiloni ha nuovamente ragione: nessuno di questi tre Paesi ha avuto pi\u00f9 governi dell\u2019Italia.\n\nIl confronto \u00e8 particolarmente difficile con la Francia, che dal 1947 ad oggi ha avuto due diverse forme di governo: una forma parlamentare in linea con la nostra forma di governo (la cosiddetta Quarta Repubblica, 1947\u20131959) e una semipresidenziale (la Quinta Repubblica, dal 1959 ad oggi).\n\nPer il confronto francese guardiamo quindi prima ai governi della Quarta Repubblica e poi a quelli della seconda, sottolineando ancora che il numero dei primi ministri e dei governi della Quinta Repubblica francese non pu\u00f2 essere assimilato in tutto e per tutto a quello dei presidenti del Consiglio italiani.\n\nIn ogni caso, se mettiamo insieme i dati di diverse fonti (qui raccolte), scopriamo che nella Quarta Repubblica francese (1947-1959) sono stati formati 21 governi da 16 primi ministri. Se aggiungiamo questo dato ai 42 governi formati nel corso della Quinta Repubblica (dal 1959), risulta che la Francia ha avuto 63 governi dal 1947 ad oggi. Solamente due in meno rispetto ai governi italiani dal 1946 ad oggi.\n\nSecondo quanto riportato dal sito del governo del Paese, il Regno Unito ha invece avuto 13 primi ministri tra il 1945 e il 2019. Se uniamo poi le informazioni di Euronews con quelle del centro di ricerca inglese Institute for Government, scopriamo che questi ministri hanno a loro volta formato 27 governi (come si pu\u00f2 vedere qui).\n\nGermania e Regno Unito sembrano quindi essere lontani dai numeri di Italia e Francia e presentano una maggiore stabilit\u00e0 di governo.\n\nAbbiamo dunque visto che Gentiloni ha effettivamente ragione sul numero dei governi italiani. Questa cifra non coincide per\u00f2 con quella dei presidenti del Consiglio, in quanto alcuni presidenti hanno presieduto pi\u00f9 governi (come, ad esempio, Alcide De Gasperi che ne ha presieduti 8).\n\nSe ci rifacciamo ancora una volta alle informazioni riportate dalla presidenza del Consiglio (qui schematizzate), risulta che dal 1943 al 2018 ci sono stati 31 presidenti del Consiglio. Quindi i predecessori di Giuseppe Conte sono 31 e non 32.\n\nIl primo \u00e8 che i governi presieduti dal 1943 al 1945 da Badoglio (Badoglio I e Badoglio II), Bonomi (Bonomi I e Bonomi II) e Parri erano in carica durante il periodo transitorio che intercorre tra la fine del fascismo e la nascita della Repubblica italiana. \u00c8 solamente dal governo De Gasperi II che si ha il primo governo eletto da un\u2019Assemblea (l\u2019Assemblea costituente) che \u00e8 rappresentativa del popolo italiano.\n\nL\u2019ex presidente del Consiglio Paolo Gentiloni ha detto che l\u2019Italia avrebbe \u00abcambiato pi\u00f9 governi di qualsiasi altro grande Paese europeo\u00bb. Gentiloni ha poi affermato che i predecessori di Angela Merkel sarebbero 7, contro i 32 di Giuseppe Conte.\n\nPer quanto riguarda la prima affermazione, Gentiloni ha ragione. Se confrontiamo l\u2019Italia con i tre pi\u00f9 grandi Paesi europei (Francia, Germania e Regno Unito), risulta che, con 65 governi, l\u2019Italia abbia avuto il maggiore numero di esecutivi. Dato che diversi governi italiani hanno avuto lo stesso presidente del Consiglio, i predecessori di Giuseppe Conte sono stati per\u00f2 31 (e non 32).\n\nMa il paragone tra il numero dei capi di governo di Italia e Germania ha senso solamente se si parte a contare dall\u2019anno di fondazione di entrambe le repubbliche (1946 per quella italiana e 1949 per quella tedesca dell\u2019Ovest). In questo caso, il numero di predecessori di Conte scende a 28, mentre per Merkel il totale \u00e8 effettivamente solo 7.", "lang": "it"}