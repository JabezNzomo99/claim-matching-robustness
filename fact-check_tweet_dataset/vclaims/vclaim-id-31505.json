{"title": "No, in Spagna le multe alle Ong non ci sono (e neppure in Grecia)", "subtitle": "", "author": "pagellapolitica.it", "date": null, "vclaim_id": "vclaim-id-31505", "url": "https://pagellapolitica.it/dichiarazioni/8530/no-in-spagna-le-multe-alle-ong-non-ci-sono-e-neppure-in-grecia", "vclaim": "Ma \u00e8 davvero cos\u00ec? Anche il governo spagnolo ha introdotto multe per le navi Ong come ha fatto Salvini? E qual \u00e8 la situazione in Grecia, l\u2019altro Paese che affaccia sul Mediterraneo in cui maggiormente arrivano i migranti via mare?\n\nAbbiamo verificato con l\u2019aiuto dei nostri colleghi fact-checker spagnoli e greci e le cose non stanno come dice Sibilia.\n\n\u00abSecondo il punto di vista del diritto internazionale del mare, da un lato il decreto dice delle cose abbastanze scontate: gi\u00e0 prima era stabilito che uno Stato costiero potesse impedire il passaggio offensivo di una nave\u00bb, aveva spiegato ad agosto 2019 a Irini Papanicolopulu, professoressa di diritto internazionale all\u2019Universit\u00e0 Bicocca di Milano ed esperta in diritto del mare. Il \u201cdecreto Sicurezza bis\u201d non ha quindi introdotto possibilit\u00e0 inedite.\n\n\u00abDall\u2019altro lato, a partire dalle dichiarazioni di Salvini e di altri esponenti del governo, sembra che l\u2019intento sia quello di rendere ancora pi\u00f9 esplicita la volont\u00e0 di impedire alle navi che hanno soccorso persone di entrare nei porti italiani\u00bb, aveva spiegato ancora Papanicolopulu. \u00abQuesto potrebbe essere illegale sulla base di altre convenzioni internazionali\u00bb. Quest\u2019ultime, che impongono tra le altre cose di sbarcare i naufraghi nel porto sicuro pi\u00f9 vicino e vietano il respingimento verso i Paesi di partenza per i richiedenti asilo, sono quelle sul soccorso in mare (Convenzione di Amburgo del 1979) e sui richiedenti asilo (Convenzione di Ginevra del 1951). Quindi il \u201cdecreto Sicurezza bis\u201d, che come detto non fa che ribadire una possibilit\u00e0 gi\u00e0 prevista per lo Stato di impedire il passaggio offensivo di una nave, sarebbe nato (come si evince anche dalla Relazione illustrativa del decreto) per uno scopo che non \u00e8 legittimo in base al diritto internazionale del mare: quello di impedire lo sbarco dei migranti salvati nel Mediterraneo. Le multe esorbitanti sarebbero funzionali a questo scopo.\n\nUn riferimento all\u2019aumento delle multe era contenuto tra le \u00abperplessit\u00e0\u00bb espresse dal presidente della Repubblica Sergio Mattarella nel promulgare la nuova legge. Ed \u00e8 sulla base delle osservazioni fatte da Mattarella che Pd, M5s e LeU hanno promesso, nel loro Programma di governo, di rivisitare il contenuto dei \u201cdecreti Sicurezza\u201d. Di recente la ministra dell\u2019Interno Luciana Lamorgese ha di nuovo ipotizzato di accogliere i rilievi di Quirinale, abbassando le sanzioni economiche previste.\n\nNell\u2019estate dello scorso anno alcuni siti di notizie italiani avevano riportato la denuncia fatta dal fondatore della Ong spagnola Open Arms, Oscar Camps, che il 1\u00b0 luglio 2019 su Twitter aveva paragonato a Matteo Salvini l\u2019allora presidente socialista del governo spagnolo Pedro S\u00e1nchez. All\u2019epoca, secondo Camps, S\u00e1nchez aveva minacciato Open Arms con una multa tra i 200 mila e i 900 mila euro, se avesse condotto delle operazioni di salvataggio nel Mediterraneo centrale.\n\nIl 27 giugno 2019 \u2013 il giorno dopo che la nave Open Arms era tornata operativa nel Mediterraneo dal porto di Napoli \u2013 il direttore generale della Marina mercantile spagnola Benito N\u00fa\u00f1ez Quintanilla aveva inviato una lettera alla Ong (qui il testo completo) in cui, riassumendo, si ricordava all\u2019organizzazione che non poteva dirigersi appositamente in una zona di mare con lo scopo specifico di condurre operazioni di salvataggio, senza l\u2019autorizzazione e il coordinamento delle autorit\u00e0 nazionali competenti (italiane o maltesi, nel caso). In sintesi, secondo il governo spagnolo \u00e8 cio\u00e8 lecito (anzi, dovuto) salvare i naufraghi che si incontrano occasionalmente in mare, non lo \u00e8 andare a posizionarsi su una rotta migratoria allo specifico scopo di traghettare i migranti dai barconi alle coste europee.\n\nSecondo la lettera del governo spagnolo, se la Open Arms avesse violato queste indicazioni, avrebbe rischiato di commettere delle infrazioni \u00abcontro la sicurezza marittima\u00bb e \u00abcontro la gestione del traffico marittimo\u00bb. In base all\u2019articolo 312 del decreto reale spagnolo n. 2 del 2011 (\u201cTesto consolidato della legge sui porti dello Stato e sulla Marina mercantile\u201d), le prime possono essere punite con una multa fino a 901 mila euro, le seconde con una multa fino a 300 mila euro.\n\nRicapitolando: \u00e8 insomma sbagliato dire che in Spagna esistono multe per le Ong identiche a quelle introdotte dall\u2019Italia con il \u201cdecreto Sicurezza bis\u201d, che fanno esplicitamente riferimento all\u2019immigrazione e all\u2019ingresso in acque territoriali italiane di navi di qualsiasi nazionalit\u00e0.\n\nLe norme spagnole, con cui \u00e8 stata supportata la \u201cminaccia\u201d di una sanzione a Open Arms nel 2019, sono state introdotte nel 2011, ma fanno riferimento a contesti pi\u00f9 generici rispetto a quelli disciplinati dall\u2019Italia. La legge iberica infatti fa riferimento a possibili violazioni, per esempio, sulla sicurezza marittima, e riguarda solo le navi che sottostanno alle leggi spagnole. Nel caso specifico, alle navi che battono bandiera spagnola che conducono operazioni di salvataggio nel Mediterraneo.\n\nQueste leggi si applicano ovviamente anche alle navi Ong e ai membri del loro equipaggio, ma non c\u2019entrano con le multe italiane, ma semmai con il reato di favoreggiamento dell\u2019immigrazione clandestina, che anche in Italia \u00e8 punito con multe e reclusione, a meno che non sia giustificato dal cosiddetto \u00abstato di necessit\u00e0\u00bb (per esempio, nel caso del salvataggio di persone in mare).\n\nCome ci hanno spiegato i nostri colleghi di , ad oggi non risulta comunque che navi Ong abbiano direttamente trasferito migranti dalla Turchia alla Grecia, sebbene ci siano stati casi di arresti di membri di organizzazione umanitarie accusati di aver trainato verso le isole greche imbarcazioni con a bordo migranti, non in immediato pericolo di vita.\n\nSecondo Carlo Sibilia (M5s), \u00abcancellare le multe alle Ong\u00bb rischierebbe di creare \u00abuna pericolosa disomogeneit\u00e0 in Europa\u00bb, dal momento che \u00abla Spagna continua ad averle\u00bb. Abbiamo verificato e da un punto di vista delle leggi vigenti le cose non stanno proprio cos\u00ec.\n\nA luglio 2019 la Marina mercantile spagnola aveva avvertito la nave Ong Open Arms che avrebbe rischiato multe tra i 300 mila e i 900 mila euro se avesse condotto operazioni di salvataggio in violazione delle leggi spagnole (che valgono, appunto, per navi battenti bandiera della Spagna) sulla sicurezza marittima e senza il permesso e il coordinamento delle autorit\u00e0 italiane o maltesi. Insomma, non per il semplice ingresso nelle acque territoriali spagnole.\n\nPossiamo insomma dire che senza questo decreto e le sanzioni alle Ong l\u00ec previste, ma con le altre normative vigenti \u2013 internazionali, come la Convenzione di Montego Bay, e nazionali, come la norma sul favoreggiamento dell\u2019immigrazione clandestina \u2013, l\u2019Italia non sarebbe in una posizione significativamente diversa dagli altri Paesi maggiormente interessati dal fenomeno degli sbarchi. Eliminare le sanzioni, quindi, non creerebbe nessuna particolare disomogeneit\u00e0 a livello europeo.", "lang": "it"}