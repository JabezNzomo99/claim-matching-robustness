{"title": "Due terzi dei poveri hanno tre lavori?", "subtitle": "", "author": "pagellapolitica.it", "date": null, "vclaim_id": "vclaim-id-4433", "url": "https://pagellapolitica.it/dichiarazioni/8063/due-terzi-dei-poveri-hanno-tre-lavori", "vclaim": "\u00abOggi abbiamo 8 milioni di poveri, persone che sono sotto la soglia di povert\u00e0 e i due terzi ha tre lavori\u00bb.\n\nBeppe Grillo si \u00e8 occupato dei temi dell\u2019\u201cintelligenza\u201d e del lavoro in un post sul suo blog, nel quale scrive, tra le altre cose, che in Italia si contano 8 milioni di poveri e che i due terzi di questa parte di popolazione \u00e8 impegnata in ben tre attivit\u00e0 lavorative.\n\nSi trova nella situazione di povert\u00e0 assoluta chi non ha abbastanza risorse per assicurarsi lo stretto indispensabile. La soglia calcolata dall\u2019Istat corrisponde alla spesa mensile minima necessaria per l\u2019accesso ad un paniere di beni e servizi che, per il contesto e per le caratteristiche della famiglia, \u00e8 \u201cconsiderato essenziale a uno standard di vita minimamente accettabile\u201d, come scrive l\u2019istituto di statistica.\n\nSi tratta del secondo caso. La cifra di otto milioni si ritrova infatti nel report Istat sulla povert\u00e0 in Italia che era disponibile al momento della sua dichiarazione: sono in una situazione di povert\u00e0 relativa 8 milioni 465 mila individui. Il documento \u00e8 datato luglio 2017 e contiene i dati relativi all\u2019anno precedente.\n\nGli otto milioni di poveri relativi corrispondono al 14% dei residenti e sono suddivisi tra donne (4 milioni 339 mila), minori (2 milioni e 297 mila) e anziani (un milione e 98 mila). Nel 2016, la spesa media per persona in Italia, cio\u00e8 la spesa che si ottiene dividendo la spesa totale per consumi delle famiglie per il numero totale dei componenti, \u00e8 pari a 1.061,35\u20ac mensili. Per quell'anno \u00e8 appunto la \u201clinea di povert\u00e0\u201d per una famiglia di due persone cui si \u00e8 fatto riferimento sopra.\n\nDiversi indizi, per\u00f2, fanno pensare che sia sbagliata. Per prima cosa, circa tre milioni e 400 mila poveri sono anziani o minori, e dunque fuori dalla forza lavoro: restano circa 5 milioni di poveri in et\u00e0 lavorativa, che sono gi\u00e0 cos\u00ec meno dei due terzi del totale (5,6 milioni). Insomma, per essere corretta, l\u2019affermazione di Grillo presupporrebbe che pi\u00f9 poveri lavorino di quelli che sono in et\u00e0 per farlo. Non solo: ciascun lavoratore povero dovrebbe avere tre impieghi.\n\nC\u2019\u00e8 un\u2019ulteriore complicazione: in base ai dati a disposizione, non possiamo sapere quanti singoli individui poveri abbiano anche un lavoro, perch\u00e9, come ci aveva confermato l\u2019Istat in un\u2019altra occasione , il dato non \u00e8 oggetto di pubblicazione. In quella stessa occasione avevamo provato a fornire una stima dei poveri che lavorano in Italia, molto provvisoria, arrivando a circa il 50% della popolazione povera: e tra questi chi ha due - e a maggior ragione tre - lavori dev\u2019essere un\u2019ulteriore minoranza.\n\nnche ipotizzando che l\u2019intera cifra faccia riferimento ai soli poveri relativi - che insomma tutti coloro che hanno due impieghi siano poveri, il che in molti casi non \u00e8 vero - il dato resterebbe molto lontano dai due terzi di cui parla Grillo.\n\nBeppe Grillo afferma che i poveri in Italia sono 8 milioni e che due terzi di essi \u00e8 impegnata in tre lavori.\n\nCome confermato dall'Istat, in Italia si contano pi\u00f9 di 8 milioni di poveri. Il dato \u00e8 quindi corretto, anche se sarebbe stato ancora pi\u00f9 preciso affermare che si tratta, in particolare, di povert\u00e0 relativa. Per quanto riguarda la seconda parte della dichiarazione, e cio\u00e8 che due terzi dei poveri abbiano tre lavori, non \u00e8 stato possibile verificare il dato \u201cin positivo\u201d a causa della mancanza di informazioni ufficiali a riguardo. La stima pi\u00f9 affidabile sul numero di dopolavoristi, oltre che diverse osservazioni a partire dai dati a disposizione, fanno pensare per\u00f2 che la percentuale di due terzi di \u201ctriplolavoristi\u201d sia completamente errata.", "lang": "it"}