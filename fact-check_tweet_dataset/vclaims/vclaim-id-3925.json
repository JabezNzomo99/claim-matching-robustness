{"title": "Ile polskich rodzin to rodziny 2+1?", "subtitle": "Ile polskich rodzin to rodziny 2+1? Sprawdzamy co na ten temat powiedzia\u0142a El\u017cbieta Rafalska. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3925", "url": "https://demagog.org.pl/wypowiedzi/ile-polskich-rodzin-to-rodziny-21/", "vclaim": "Wed\u0142ug raportu GUSu Warunki \u017cycia rodzin w Polsce z 2014 roku w\u015br\u00f3d wszystkich ma\u0142\u017ce\u0144stw z dzie\u0107mi na utrzymaniu te z jednym dzieckiem stanowi\u0142y 41,7% (w\u015br\u00f3d ma\u0142\u017ce\u0144stw oraz zwi\u0105zk\u00f3w nieformalnych 42,8%), z 2 dzieci \u2013 40,8% (w\u015br\u00f3d ma\u0142\u017ce\u0144stw oraz zwi\u0105zk\u00f3w nieformalnych \u2013 39,9%), z 3 dzieci i wi\u0119cej \u2013 17,5% (w\u015br\u00f3d ma\u0142\u017ce\u0144stw oraz zwi\u0105zk\u00f3w nieformalnych 17,3%). W strukturze gospodarstw domowych ma\u0142\u017ce\u0144stwa/zwi\u0105zki nieformalne z co najmniej jednym dzieckiem na utrzymaniu i innymi osobami stanowi\u0105 12,7%. W wynikach Narodowego Spisu Powszechnego z 2011r. rzeczywi\u015bcie pojawia si\u0119 liczba 53,3% jednak jest to odsetek rodzin posiadaj\u0105cych tylko jedno dziecko na utrzymaniu do 24 roku \u017cycia spo\u015br\u00f3d rodzin posiadaj\u0105cych dzieci. Nie uwzgl\u0119dnia si\u0119 rodzin kt\u00f3re dzieci nie posiadaj\u0105 na utrzymaniu, a jest to liczba 2673 tys. rodzin. Wg. Kodeksu rodzinnego i opieku\u0144czego art. 23 rodzin\u0119 zawiera si\u0119 z chwil\u0105 zawarcia ma\u0142\u017ce\u0144stwa. W tym wyniku uwzgl\u0119dnione s\u0105 r\u00f3wnie\u017c osoby samotnie wychowuj\u0105ce dzieci, a wi\u0119c nie b\u0119d\u0105ce rodzinami 2+1. Sam odsetek ma\u0142\u017ce\u0144stw/partner\u00f3w z dzie\u0107mi wynosi 51,3% i nie jest w nim uwzgl\u0119dniona ilo\u015b\u0107 posiadanych dzieci.", "lang": "pl"}