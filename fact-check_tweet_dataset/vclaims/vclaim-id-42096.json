{"title": "No, il reddito di cittadinanza non ha ridotto la povert\u00e0 in Italia del 60 per cento", "subtitle": "", "author": "pagellapolitica.it", "date": null, "vclaim_id": "vclaim-id-42096", "url": "https://pagellapolitica.it/dichiarazioni/8473/no-il-reddito-di-cittadinanza-non-ha-ridotto-la-poverta-in-italia-del-60-per-cento", "vclaim": "Ma \u00e8 vero o no che il reddito di cittadinanza ha pi\u00f9 che dimezzato la povert\u00e0 in Italia? La risposta, in breve, \u00e8 no; o meglio, \u00e8 ancora presto per dirlo. Vediamo nel dettaglio perch\u00e9.\n\n\u00abL\u2019impatto che abbiamo calcolato del reddito di cittadinanza sulla povert\u00e0 povert\u00e0, dopo solo sei mesi di introduzione, \u2013 ha detto Tridico \u2013 \u00e8 di una riduzione forte [...] di circa -60% del tasso di povert\u00e0\u00bb.\n\nNella presentazione, non c\u2019\u00e8 per\u00f2 traccia del 60 per cento citato da Baldino e Tridico. Abbiamo contattato l\u2019Inps per sapere se ci fossero documenti o ricerche pubblicamente consultabili che testimoniassero questo risultato e ci hanno risposto che no, simili dati o ricerche non esistono.\n\nQuest\u2019ultimo dato corrisponde al 47 per cento del numero totale di poveri assoluti in Italia, che secondo l\u2019Istat nel 2018 (dati pi\u00f9 aggiornati) erano poco pi\u00f9 di 5 milioni. Ad oggi, quindi il Rdc arriva a poco meno della met\u00e0 dei residenti in povert\u00e0 assoluta (assumendo che non ci siano beneficiari che lo ricevono senza essere effettivamente poveri), e non al 60 per cento come lascerebbe intendere il M5s.\n\n\u00abTale parziale disallineamento dipende dal fatto che l\u2019eleggibilit\u00e0 al beneficio \u00e8 condizionata a requisiti reddituali, patrimoniali e di residenza, mentre la classificazione nella \u201cpovert\u00e0 assoluta\u201d si basa sui livelli di consumo familiare dichiarati in indagini statistiche\u00bb, spiega la Banca d\u2019Italia nella sua Relazione Annuale, relativa al 2018 e pubblicata il 31 maggio 2019. \u00abIn particolare circa il 6 per cento degli individui classificabili come \u201cpoveri assoluti\u201d non rispetterebbe il requisito di residenza e circa il 35 per cento non sarebbe in possesso dei requisiti reddituali e patrimoniali\u00bb.\n\nSe si sommano queste due percentuali (6 e 35 per cento), si ottiene un 41 per cento, che darebbe cos\u00ec un 59 per cento di poveri assoluti eleggibili per ricevere il Rdc (ad oggi, come abbiamo visto, sono il 47 per cento quelli che lo prendono gi\u00e0).\n\nCome spiega l\u2019Istat in una nota metodologica, infatti, le stime di povert\u00e0 \u00absi basano sui dati dell'indagine sulle spese per consumi delle famiglie, che ha lo scopo di rilevare la struttura e il livello della spesa per consumi secondo le principali caratteristiche sociali, economiche e territoriali delle famiglie residenti\u00bb.\n\nCome abbiamo visto, ad oggi non esistono analisi dell\u2019Inps a sostegno della percentuale citata. I dati Istat poi \u2013 quelli pi\u00f9 autorevoli sulla stima della povert\u00e0 assoluta nel nostro Paese \u2013 relativi al 2019 (anno in cui \u00e8 entrato in vigore il Rdc, a partire da aprile scorso) non sono ancora stati pubblicati. Abbiamo a disposizione solo quelli del 2018, pubblicati a giugno 2019.\n\nMolto probabilmente, il \u00ab60 per cento\u00bb in questione fa riferimento alla platea dei potenziali beneficiari del Rdc, rispetto al numero totale di poveri assoluti che oggi vive in Italia. A fine ottobre 2019, i beneficiari del Rdc erano oltre 2 milioni e 367 mila persone, il 47 per cento della popolazione in povert\u00e0 assoluta (assumendo che non ci siano percettori che ricevono il Rdc pur non rispettando i requisiti).", "lang": "it"}