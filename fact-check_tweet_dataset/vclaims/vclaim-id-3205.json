{"title": "Det er ikke dekning for \u00e5 p\u00e5st\u00e5 at eldre drikker dobbelt s\u00e5 mye og at det har v\u00e6rt en dramatisk \u00f8kning de siste \u00e5rene", "subtitle": "I artikkelen refererer VG til et Actis-notat publisert i 2017. I notatet vises det til tall fra Helseunders\u00f8kelsen i Nord-Tr\u00f8ndelag (HUNT), som ble gjennomf\u00f8rt i 1996 og 2007.", "author": "www.faktisk.no", "date": null, "vclaim_id": "vclaim-id-3205", "url": "https://www.faktisk.no/faktasjekker/86g/det-er-ikke-dekning-for-a-pasta-at-eldre-drikker-dobbelt-sa-mye-og-at-det-har-vaert-en-dramatisk-okni", "vclaim": "Tirsdag 13. februar hadde VG et hovedoppslaget p\u00e5 papirforsiden hvor f\u00f8lgende ble sl\u00e5tt fast:\n\nOver tre sider i avisen problematiserer VG eldre nordmenns drikkevaner. Artikkelen er ogs\u00e5 publisert p\u00e5 VG+ (krever innlogging). I ingressen st\u00e5r det:\n\nRapporten VG viser til er et notat med tittelen \u00abEldre og alkohol. Gammel \u00e5rgang, nye vaner\u00bb, som er utgitt av Actis, Rusfeltets samarbeidsorgan i 2017. VG skriver at:\n\nVG har i artikkelen intervjuet seniorforsker ved Folkehelseinstituttet, Ingeborg Rossow. Hun sier at det de siste 30 \u00e5rene blitt stadig f\u00e6rre nordmenn over 65 \u00e5r som ikke drikker alkohol, men understreker at \u00f8kningen ikke gjelder s\u00e6rlig risikofylt drikking.\n\nFaktisk.no tar kontakt med Dennis Ravndal, nyhetssjef i VG+, for \u00e5 h\u00f8re hva som ligger til grunn for p\u00e5standene om at \u00abeldre drikker dobbelt s\u00e5 mye\u00bb og at det har v\u00e6rt en \u00abdramatisk \u00f8kning de siste \u00e5rene\u00bb. Ravndal forteller at det er Actis-notatet som er utgangspunktet for artikkelen og f\u00f8rstesideoppslaget.\n\nI notatet skriver Actis at \u00abeldre\u00bb er definert fra 65 \u00e5r og oppover. I innledningen st\u00e5r det blant annet:\n\nP\u00e5 side 4 og 5 presenteres tall om eldre og alkohol. Der ser man p\u00e5 b\u00e5de alkoholkonsum i liter og alkoholfrekvens, alts\u00e5 hvor ofte man drikker alkohol. I rapporten kommer Actis med f\u00f8lgende opplysninger:\n\u2022 Data fra Statistisk sentralbyr\u00e5 (SSB) viser at s\u00e6rlig mennesker i alderen 44 \u2013 66 \u00e5r har \u00f8kt sin drikkefrekvens.\n\u2022 Helseunders\u00f8kelsen i Nord-Tr\u00f8ndelag (HUNT) viser at b\u00e5de kvinner og menn i gruppen over 60 \u00e5r har doblet sitt alkoholinntak, fra perioden 1995-97 til 2006-08. De over 60 \u00e5r utgj\u00f8r aldersgruppene med den st\u00f8rste relative \u00f8kningen (St\u00f8ver, et. al 2012:12).\n\u2022 Hver \u00e5r etter 2012 har det v\u00e6rt foretatt m\u00e5linger p\u00e5 gjennomsnittlig drikkefrekvens i ulike aldersgrupper. Det er de eldste aldersgruppene som oppgir \u00e5 ha drukket flest ganger, og de drikker oftere enn de yngre. Men mengden som drikkes er ulik. Det selvrapporterte alkoholforbruket er st\u00f8rst i aldersgruppen 16-24. Gjennomsnittlig antall ganger eldre har drukket alkohol pr. \u00e5r har variert i perioden 2012-2016. Snittet er p\u00e5 55 ganger for godt voksne (55-64 \u00e5r) og 57 ganger for eldre (65-79 \u00e5r). Det er ikke et entydig m\u00f8nster om drikkefrekvensen har \u00f8kt eller sunket (Skretting, Ved\u00f8y, Lund og Bye 2016). Disse opplysningene er hentet fra Folkehelseinstituttet (FHI).\n\nP\u00e5standen om at \u00abeldre drikker dobbelt s\u00e5 mye\u00bb stammer fra tall hentet inn via HUNT i 1995-1997 og 2006-2008, som alts\u00e5 er rundt 20 og 10 \u00e5r gamle. Finnes det nyere data? Og stemmer p\u00e5standen?\n\nFaktisk.no har v\u00e6rt i kontakt med Per Gunnar Dahl, generalsekret\u00e6r i Actis. Dahl forteller at VG tok kontakt med Actis i forbindelse med saken. Han skriver f\u00f8lgende i en e-post:\n\nHelseunders\u00f8kelsen i Nord-Tr\u00f8ndelag (HUNT) er per i dag gjennomf\u00f8rt tre ganger, og forskningssenteret er en del av Norges teknisk-naturvitenskapelige universitet (NTNU). P\u00e5 nettsidene sine opplyser de at HUNT samler inn opplysninger og biologisk materiale fra til sammen 120 000 personer for \u00e5 forske p\u00e5 folkehelse.\n\nHUNT1 var den f\u00f8rste unders\u00f8kelsen, og ble gjennomf\u00f8rt fra 1984 til 1986. HUNT2 ble gjennomf\u00f8rt fra 1995 til 1997 og HUNT3 fra 2006 til 2008. I september 2017 ble HUNT4 p\u00e5begynt. Arbeidet p\u00e5g\u00e5r frem til februar 2019.\n\nI rapporten \u00abBruk av alkohol og medikamenter blant eldre (60+) i Norge\u00bb fra 2012, gikk fire forskere gjennom resultater fra HUNT2 (1995-1997) og HUNT3 (2006-2008). I rapporten s\u00e5 de blant annet p\u00e5 drikkem\u00f8nsteret blant eldre. P\u00e5 grunn av ulik sp\u00f8rsm\u00e5lsstilling i de tre gjennomf\u00f8rte helseunders\u00f8kelsene, har man kun lagt til grunn HUNT 2 og 3 n\u00e5r man har sett p\u00e5 gjennomsnittlig \u00e5rlig alkoholforbruk og problematisk bruk av alkohol.\n\nI rapporten presenteres figurene under. Den f\u00f8rste viser totalt alkoholforbruk i liter ren alkohol per \u00e5r, blant menn, fordelt p\u00e5 ulike aldersgrupper:\n\nDen andre viser totalt alkoholforbruk i liter ren alkohol per \u00e5r, blant kvinner, fordelt p\u00e5 ulike aldersgrupper:\n\nFaktisk.no tar kontakt med Steinar Krokstad, professor i medisin ved NTNU og daglig leder ved HUNT forskningssenter, for \u00e5 sp\u00f8rre om det er mulig \u00e5 hente ut de eksakte tallene bak figurene i rapporten. Krokstad sier han skal forh\u00f8re seg med noen kollegaer, og kommer tilbake til oss fem dager senere:\n\u2022 Sum: Cirka en dobling i l\u00f8pet av 10 \u00e5r.\n\nKrokstad skriver alts\u00e5 at det vil v\u00e6re riktig \u00e5 omtale utviklingen i denne perioden som en dobling i selvrapportert alkoholkonsum. P\u00e5 sp\u00f8rsm\u00e5l om disse tallene kan brukes til \u00e5 trekke en konklusjon om konsum blant dem som er eldre, alts\u00e5 over 60 eller 65 \u00e5r, i 2017/2018, svarer han:\n\nFra og med 1996 har SSB gjennomf\u00f8rt levek\u00e5rsunders\u00f8kelsen med helse som tema hvert tredje \u00e5r. I 2015 ble det gjort endringer i sp\u00f8rsm\u00e5lsstillingen, blant annet i sp\u00f8rsm\u00e5l om drikkefrekvens.\n\nFra 2002 til 2012 svarte respondentene p\u00e5 om de hadde drukket alkohol to eller flere ganger per uke. I 2015 ble dette endret til \u00abdrikker alkohol en gang per uke eller oftere\u00bb. For \u00e5 se p\u00e5 utviklingen de siste \u00e5rene, m\u00e5 vi derfor ta for oss tall fra levek\u00e5rsunders\u00f8kelsen mellom 2002 og 2012:\n\nHer ser vi at flere personer mellom 45 og 66 \u00e5r oppgir \u00e5 ha drukket alkohol to eller flere ganger per uke fra 2005 til 2012. Fra 2005 til 2008 var det en \u00f8kning i personer over 67 \u00e5r som oppga det samme, mens det fra 2008 og 2012 var en nedgang.\n\nDisse tallene kan imidlertid bare si noe om drikkefrekvens, alts\u00e5 hvor ofte personer oppgir at de drikker. Tallene forteller ikke hvor mye alkohol som konsumeres.\n\nI rapporten \u00abRusmidler i Norge 2016\u00bb tar FHI for seg nordmenns bruk av alkohol, tobakk, vanedannende legemidler og narkotika. Om alkohol blir det blant annet gjengitt hovedfunn fra befolkningsunders\u00f8kelser om bruk av rusmidler og tobakk, gjennomf\u00f8rt av Statens institutt for rusmiddelforskning (SIRUS) i samarbeid med SSB fra 2012 og av FHI fra 2016.\n\nI unders\u00f8kelsene er respondentene blant annet blitt bedt om \u00e5 oppgi gjennomsnittlig antall ganger de har drukket alkohol i l\u00f8pet av de siste 12 m\u00e5nedene:\n\nI rapporten \u00abAlkoholkonsum blant eldre. Hovedfunn fra sp\u00f8rreunders\u00f8kelser 1985-2008\u00bb, utgitt av Statens institutt for rusmiddelforskning (SIRUS) i 2012, presenteres f\u00f8lgende hovedresultater:\n\u2022 Det er i dag flere eldre som drikker enn for 15 \u00e5r siden, og \u00f8kningen er st\u00f8rst i aldersgruppen 66-79 \u00e5r.\n\u2022 Eldre drikker ogs\u00e5 oftere enn f\u00f8r, ogs\u00e5 her er \u00f8kningen st\u00f8rst i aldersgruppen 66-79 \u00e5r, og den er omtrent like stor for kvinner og menn.\n\u2022 Det er s\u00e6rlig konsumet av vin som har \u00f8kt markant.\n\u2022 Det er fremdeles uvanlig \u00e5 drikke seg beruset blant de eldre, s\u00e6rlig for eldre kvinner, og eldre har ogs\u00e5 f\u00e5 episoder med storkonsum (seks eller flere alkoholenheter per gang).\n\nDen st\u00f8rste relative \u00f8kningen i konsum mellom 1985 og 2004 fant alts\u00e5 sted blant dem mellom 51 og 65 \u00e5r. Her har alkoholkonsumet \u00f8kt fra rundt 1,7 til rundt 4,1 liter. Dersom vi ser p\u00e5 aldersgruppen Actis i sin rapport omtaler som eldre, personer over 65 \u00e5r, viser tallene en \u00f8kning fra rundt 1,2 liter til 1,5 liter ren alkohol. Dette tilsvarer ikke en dobling, men disse tallene er 14 \u00e5r gamle, og dermed enda eldre enn tallene som omtales i VGs artikkel og i Actis-rapporten.\n\nI en rapport publisert av Norsk institutt for forskning om oppvekst, velferd og aldring (NOVA) i 2013 presenteres resultater fra Den norske studien av livsl\u00f8p, aldring og generasjon (NorLAG), med datainnsamlinger gjennomf\u00f8rt i 2002-2003 (5559 respondenter fra 40 til 79 \u00e5r fra 30 kommuner) og 2007-2008 (14 892 respondenter mellom 18 og 79 \u00e5r).\n\nSlik ser endringen i prosentandel som oppgir \u00e5 ha drukket tilsvarende en halv flaske vin 2-3 dager i uken eller oftere (h\u00f8yt forbruk) fra T1 (2002-2003) til T2 (2007-2008):\n\nTar vi utgangspunkt i Actis sin definisjon av eldre, personer over 65 \u00e5r, ser vi at andelen som oppgir \u00e5 drikke mye har g\u00e5tt ned mellom 2002-2003 og 2007-2008. Andelen gikk imidlertid opp blant alle andre aldersgrupper.\n\n\u2013 Vet ikke om det er en trend\n\nVidere i rapporten skriver forfatterne at resultatene peker i retning av at morgendagens eldre vil ha et h\u00f8yere alkoholkonsum enn dagens og g\u00e5rsdagens eldre, og at dette s\u00e6rlig vil gjelde kvinner. Til Faktisk.no sier Britt Slagsvold, forskningssjef ved Senter for velferds- og arbeidslivsforskning ved Velferdsforskningsinstituttet NOVA, f\u00f8lgende:\n\nVG p\u00e5sto f\u00f8lgende p\u00e5 avisforsiden sin 13. februar at eldre drikker dobbelt s\u00e5 mye og at det har v\u00e6rt en dramatisk \u00f8kning de siste \u00e5rene.\n\nInne i artikkelen skrev VG at \u00aben ny rapport sl\u00e5r fast at dagens eldre (Faktisk.nos utheving) har doblet alkoholforbruket sammenlignet med for et par ti\u00e5r siden\u00bb. Rapporten VG viser til er fra januar 2017, og baserer seg p\u00e5 tall fra Helseunders\u00f8kelsen i Nord-Tr\u00f8ndelag (HUNT) gjennomf\u00f8rt i 1995-1997 og 2006-2008. Disse tallene, som alts\u00e5 er rundt 10 og 20 \u00e5r gamle, kan kun brukes til \u00e5 si noe om utviklingen i alkoholkonsum blant personene som deltok i HUNT i disse tidsperiodene. VG har ikke dekning for p\u00e5standen.", "lang": "no"}