{"title": "Nei, det er feil \u00e5 hevde at \u00f8l og vin blir fin, mens vin og \u00f8l blir kr\u00f8ll", "subtitle": "P\u00e5standen er en variasjon av et ordtak som ogs\u00e5 finnes p\u00e5 engelsk. Det engelskspr\u00e5klige ordtaket er diametralt motsatt av det norske.", "author": "www.faktisk.no", "date": null, "vclaim_id": "vclaim-id-10290", "url": "https://www.faktisk.no/faktasjekker/Vl9/nei-det-er-feil-a-hevde-at-ol-og-vin-blir-fin-mens-vin-og-ol-blir-kroll", "vclaim": "Denne faktasjekken er en del av med NRK Forbrukerinspekt\u00f8rene, og skiller seg derfor noe fra v\u00e5rt vanlige format. Faktasjekkene inng\u00e5r som egne innslag i . P\u00e5standene er utarbeidet i samr\u00e5d med FBI, og baserer seg p\u00e5 innspill fra publikum og diskusjoner p\u00e5 nett eller i redaksjonene.\n\nDet er vanlig \u00e5 f\u00f8le seg d\u00e5rlig dagen etter man har drukket alkohol, s\u00e6rlig hvis man har drukket mye. Denne tilstanden blir ofte omtalt som fyllesyke, eller bakrus.\n\nKlassiske symptomer p\u00e5 fyllesyke er, if\u00f8lge amerikanske Mayo-klinikken: En f\u00f8lelse av utmattelse og svakhet, overdreven t\u00f8rste og t\u00f8rr munn, hodepine, muskelsmerter, kvalme, oppkast, magesmerter, d\u00e5rlig s\u00f8vn, \u00f8kt f\u00f8lsomhet for lys og lyd, svimmelhet, skjelving, svekket konsentrasjonsevne, angst, irritabilitet og h\u00f8yere puls.\n\nEn p\u00e5stand som ofte blir nevnt i sammenheng med fyllesyke er ordtaket \u00ab\u00d8l og vin blir fin, mens vin og \u00f8l blir kr\u00f8ll\u00bb. Vi tolker p\u00e5standen slik at det er rekkef\u00f8lgen man drikker ulike alkoholholdige drikker p\u00e5 som er utslagsgivende. I tilfeller der man drikker b\u00e5de vin og \u00f8l samme kveld, blir man mindre d\u00e5rlig dersom man drikker \u00f8l f\u00f8rst, tilsier denne p\u00e5standen.\n\nDet er mange mulige symptomer p\u00e5 fyllesyke, og det er mange teorier om hva som kan forverre tilstanden. Forskningsartikkelen , publisert i Current drug abuse reviews, tar for seg denne tematikken. Her listes det blant annet opp en rekke \u00e5rsaker som ikke korrelererer med graden av fyllesyke.\n\nEtt av funnene er at tegn p\u00e5 dehydrering ikke korrelerer med graden av fyllesyke. Postdoktor Eirik Magnus Meek Degerud ved Folkehelseinstituttet (FHI), har forsket p\u00e5 alkohol. Han mener sistnevnte er et overraskende funn:\n\n\u2013 Jeg er overrasket over at dehydrering ikke korrelerer med grad av bakrus, siden en av alkoholens effekter er \u00e5 t\u00f8rke ut kroppen.\n\nFyllesyke for\u00e5rsakes som kjent av alkoholkonsum. Forskningsartikkelen lister ogs\u00e5 opp en del faktorer som ikke for\u00e5rsaker fyllesyke, men som kan gj\u00f8re fyllesyken verre:\n\nI en artikkel som oppsummerer en del av forskningen om fyllesyke i , blir ogs\u00e5 rekkef\u00f8lge-tematikken nevnt. Her gjengis imidlertid en annen p\u00e5stand. Smithsonian referer til p\u00e5standen \u00abLiquor then beer, you're in the clear. Beer then liquor, you've never been sicker\u00bb.\n\nOrdtaket finnes ogs\u00e5 i en annen variant, men med samme betydning: \u00abBeer before liquor, never sicker; liquor before beer, never fear.\u00bb Begge kan oversettes til at sprit f\u00f8r \u00f8l ikke gj\u00f8r deg fyllesyk, mens \u00f8l f\u00f8r sprit gj\u00f8r deg fyllesyk.\n\nIf\u00f8lge denne p\u00e5standen er det alts\u00e5 best \u00e5 avslutte drikkingen med \u00f8l. I denne p\u00e5standen nevnes imidlertid ikke vin. Men en p\u00e5stand som er direkte motsatt av den vi faktasjekker, er ogs\u00e5 et vanlig ordtak: \u00abBeer after wine and you'll feel fine. Wine after beer and you'll feel queer\u00bb. Den kan oversettes til at \u00f8l etter vin, og du f\u00f8ler deg fin, mens vin etter \u00f8l skaper kr\u00f8ll.\n\nI Tyskland er de imidlertid enige med det norske ordtaket. Der har de et ordtak som lyder: \u00abBier auf Wein das lass sein; Wein auf Bier das rat' ich Dir\u00bb. Det kan oversettes til at du b\u00f8r la v\u00e6re \u00e5 drikke \u00f8l etter vin, mens det er greit \u00e5 drikke vin etter \u00f8l.\n\nDe er ogs\u00e5 enige med det norske ordtaket i Frankrike. Der har de et ordtak som lyder: \u00abBi\u00e8re sur vin est venin, vin sur bi\u00e8re est belle mani\u00e8re\u00bb. Det kan oversettes til at \u00f8l etter vin er gift, mens vin etter \u00f8l g\u00e5r bra.\n\nSamme land har ogs\u00e5 et ordtak om den optimale rekkef\u00f8lgen for vindrikking: \u00abBlanc sur rouge, rien ne bouge, rouge sur blanc tout fout le camp.\u00bb Dette kan oversettes til at hvitvin f\u00f8r r\u00f8dvin er uproblematisk, mens r\u00f8dvin f\u00f8r hvitvin gj\u00f8r deg d\u00e5rlig.\n\nforetok i 2006 en kortfattet faktasjekk av en p\u00e5stand som er relatert til den vi faktasjekker her. NYTs p\u00e5stand er en mer generell p\u00e5stand om at det \u00e5 blande ulike typer alkohol gj\u00f8r deg mer fyllesyk. Avisen konkluderer med at det er den totale mengden alkohol som teller, ikke om man har blandet ulike drikker.\n\nDen tyske avisen gjennomf\u00f8rte en faktasjekk i 1997. De har faktasjekket den tyske p\u00e5standen, som vi tidligere har nevnt, som alts\u00e5 er lik det norske ordtaket vi faktasjekker.\n\nProfessor i gj\u00e6ringsteknologi Hans-Joachim Pieper mener if\u00f8lge avisen at p\u00e5standen er ganske tullete. Han sier at det ikke har noe \u00e5 si at man blander ulike typer alkohol, s\u00e5 lenge totalkonsumet er moderat. Zeits konklusjon er at p\u00e5standen ikke stemmer.\n\nhar faktasjekket en lignende p\u00e5stand. De konkluderer ogs\u00e5 med at det ikke er hold i p\u00e5standen.\n\nProfessor og fagdirekt\u00f8r ved FHI forteller at det er gjort lite forskning p\u00e5 bakrus generelt. Han mener dette trolig skyldes lav prioritering, fordi tilstanden kan unng\u00e5s ved lavere alkoholinntak.\n\n\u2013 Jeg tror p\u00e5standen er en myte som ikke har noe forskningsmessig grunnlag. Det er imidlertid gjort lite eller ingen forskning rettet mot p\u00e5standen s\u00e5 vidt jeg vet.\n\nM\u00f8rland fremhever at det er mengden alkohol man drikker som er avgj\u00f8rende, ikke rekkef\u00f8lgen man drikker i.\n\n\u2013 Legger vi til grunn at det er alkoholen som tas inn som kan gi \u00abkr\u00f8ll\u00bb, s\u00e5 er det vanskelig \u00e5 tenke seg at p\u00e5standen har annet for seg enn at jo mer du drikker, jo st\u00f8rre sjanse for problemer i etterkant.\n\nPostdoktor Eirik Magnus Meek Degerud forteller at han har h\u00f8rt om p\u00e5standen om at vin og \u00f8l blir kr\u00f8ll, men at han fortsatt har til gode \u00e5 m\u00f8te noen som hevder at den stemmer.\n\n\u2013 Det er alkoholen som er \u00e5rsaken til bakfylla. Graden av bakfullhet bestemmes av mengden alkohol som drikkes, uavhengig av type eller rekkef\u00f8lge.\n\nDegerud trekker frem et mulig unntak for alkohol som inneholder mye kongener. Dette er biprodukter fra stoffer i gj\u00e6ringsprosessen, som forekommer i ulik grad i mange typer alkohol. Whiskey og annen brun sprit inneholder mer kongener enn hvit sprit.\n\n\u2013 Det er mer kongener i bourbon enn vodka. Noen studier antyder at det kanskje kan bidra til bakrus, men dette er usikkert, og en eventuell effekt er mye mindre enn alkoholen i seg selv. Man slipper ikke bakrus av \u00e5 drikke vodka, men kanskje blir noen symptomer litt forverret av \u00e5 velge bourbon.", "lang": "no"}