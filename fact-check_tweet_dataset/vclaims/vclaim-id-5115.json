{"title": "Debito Pubblico - Nuovo record?", "subtitle": "", "author": "pagellapolitica.it", "date": null, "vclaim_id": "vclaim-id-5115", "url": "https://pagellapolitica.it/dichiarazioni/5848/debito-pubblico-nuovo-record", "vclaim": "La verit\u00e0, come spesso accade, sta nel mezzo: avere un debito altissimo, a pi\u00f9 del 130% come rapporto sul Pil, non \u00e8 probabilmente un fattore favorevole. Fare deficit - e avere quindi un aumento costante del debito pubblico - \u00e8 per\u00f2 una caratteristica comune, anzi potremmo dire quasi \u201cfisiologica\u201d, dei Paesi sviluppati, che in questo modo \u201cespandono costantemente\u201d il proprio bilancio in funzione di un\u2019attivit\u00e0 crescente. Di conseguenza il debito pubblico andrebbe s\u00ec, preso inconsiderazione come valore assoluto a s\u00e8 stante, ma anche confrontato con altri indicatori (debito/Pil, debito/deficit) e con il particolare momento congiunturale dell'economia.\n\nFatta questa premessa, verifichiamo se il Segretario del carroccio abbia ragione oppure no. Per operare questo tipo di verifica basta andare sul sito di Bankitala e vedere si i numeri citati sono corretti. Se andiamo alla pag. 9 (codice S319464M, \u201cDebito della Amministrazioni Pubbliche\u201d) della serie \u201cSupplementi al Bollettino Statistico - Finanza pubblica, fabbisogno e debito\u201c, vediamo che il numero citato da Salvini \u00e8 2.194 miliardi di euro per il mese di aprile. Inoltre, tale valore \u00e8 un record assoluto rispetto alla storia dell\u2019Italia unita. E' il caso di ricordare che si era toccato un record anche il mese prima, come ricordato in una dichiarazione precedente dal ministro Brunetta.", "lang": "it"}