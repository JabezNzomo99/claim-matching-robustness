{"title": "Quanto \u00e8 cresciuto il turismo in Veneto", "subtitle": "", "author": "pagellapolitica.it", "date": null, "vclaim_id": "vclaim-id-8539", "url": "https://pagellapolitica.it/dichiarazioni/6711/quanto-e-cresciuto-il-turismo-in-veneto", "vclaim": "All\u2019interno della redazione, abbiamo deciso di riconsiderare il verdetto finale di questa analisi: poich\u00e9 il turismo in Veneto ha mostrato comunque un aumento - in base ai dati a disposizione - e dunque la dichiarazione di Matteo Renzi non \u00e8 totalmente falsa, per quanto decisamente esagerata, il verdetto \u00e8 stato rivisto da \u201cPanzana pazzesca\u201d a \u201cPinocchio andante\u201d.\n\n \n\n ******\n\nOspite della trasmissione su La7, Matteo Renzi ha affermato che il turismo in Veneto \u00e8 aumentato del 20%. Il Premier ha citato il dato per smentire una polemica mossa quest\u2019estate dal leader della Lega Nord - di cui riportiamo qui un suo post del 14 luglio scorso - secondo il quale il turismo in regione avrebbe subito un crollo spaventoso a causa della presenza dei migranti in alcune localit\u00e0 venete, come Eraclea vicino a Venezia.\n\nNon ci sono ancora dati ufficiali pubblici sul tema, n\u00e9 da parte dell\u2019Istat n\u00e9 della Regione Veneto. Abbiamo quindi contattato la sezione Sistema Statistico Regionale (SSR) del Veneto che ci ha fornito alcune stime (disponibili a questo link) concesse alla pubblicazione in questa analisi.\n\nTali numeri hanno bisogno di alcune precisazioni. Per prima cosa, si tratta di stime preliminari basate su alberghi e campeggi della regione, che sono comunque significativi perch\u00e9, dice il SSR, \u00abqueste tipologie di strutture accolgono circa l\u201984% degli arrivi e il 76% delle presenze\u00bb. Dal punto di vista temporale, si riferiscono al periodo gennaio-agosto 2015.\n\nLe stime, quindi. lla stagione estiva, da maggio ad agosto, il miglioramento \u00e8 ancora pi\u00f9 accentuato - anche per merito del bel tempo, precisa il SSR - e gli aumenti per alberghi e campeggi sono del 6,7% per gli arrivi e del 2,9% delle presenze.\n\nLe stime della Regione, insomma, sembrano lontanissime dalla cifra che ha citato Renzi da Lilli Gruber. Ma \u00e8 possibile che il Presidente del Consiglio sia in possesso di altri numeri? Abbiamo chiesto informazioni all\u2019Ufficio Statistica del Ministero dei Beni e delle Attivit\u00e0 Culturali e del Turismo (Mibact), il quale ci ha informato di non tenere traccia autonomamente di quei dati, ma di affidarsi per essi all\u2019Istat.\n\nAbbiamo quindi chiesto alla sede territoriale dell\u2019Istituto statistico per il Veneto, che ha sede a Venezia, se fosse possibile ottenere i risultati pi\u00f9 recenti per la regione che ci interessa. La sede ha risposto che i dati da loro utilizzati in questo tipo di indagine provengono comunque dalle regioni, mentre l\u2019Istat verifica, valida i dati e li elabora a livello nazionale. Insomma, il Mibact - e dunque il governo - si affida agli stessi dati che abbiamo citato sopra: per quello ci interessa possiamo concludere che non c\u2019\u00e8 un\u2019altra fonte affidabile da cui il Premier abbia potuto trarre la sua dichiarazione. Abbiamo chiesto alla Presidenza del Consiglio se fosse possibile sapere l\u2019origine della cifra, ma non abbiamo ancora ricevuto risposta.\n\nQuesta tabella del SSR ci fornisce la risposta (i dati si riferiscono al 2014, ma in buona approssimazione possiamo ritenerli validi anche per quest\u2019anno). Nel 2014, gli arrivi in localit\u00e0 montane venete sono state 899.901 su un totale regionale di 16.262.479, mentre le presenze sono state 4.190.571 su 61.859.966: rispettivamente il 5,53 e il 6,77%. Si tratta di una percentuale relativamente bassa e quindi non si pu\u00f2 pensare di generalizzare l\u2019aumento in questo settore a tutto il turismo in Veneto (ammesso che sia questo l\u2019errore commesso da Renzi).\n\nRenzi ha risposto a una critica dell\u2019opposizione con un dato che segnalerebbe una grande crescita degli arrivi turistici in Veneto. Sembra per\u00f2 che nessun ente statistico abbia fatto una stima simile, anche se, naturalmente, siamo pronti a correggerci e a integrare se Renzi vorr\u00e0 indicare la fonte dei suoi numeri. Le cifre a riguardo sono ancora preliminari, e segnalano un leggero aumento del turismo in Veneto, ma niente di simile alla crescita di un quinto anno su anno di cui parla Renzi. Per noi, insomma, \u00e8 una \"Panzana pazzesca\"!", "lang": "it"}