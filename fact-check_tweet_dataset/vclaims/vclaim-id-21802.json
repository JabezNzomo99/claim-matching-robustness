{"title": "I nati nel 2016 sono il numero pi\u00f9 basso di sempre?", "subtitle": "", "author": "pagellapolitica.it", "date": null, "vclaim_id": "vclaim-id-21802", "url": "https://pagellapolitica.it/dichiarazioni/7730/i-nati-nel-2016-sono-il-numero-piu-basso-di-sempre", "vclaim": "I dati sulla natalit\u00e0 e gli altri indicatori demografici pubblicati il 6 marzo 2017 dall\u2019ISTAT sono stati ampiamente ripresi dai mezzi di stampa. Il leader della Lega Nord, in un post su Facebook che contiene anche alcune proposte per contrastare la tendenza al calo demografico, ha scritto che si tratta del \u201cpeggior anno di sempre per il minor numero di bambini nati in Italia\u201d. Vediamo se i dati confermano.\n\nIl numero complessivo nasconde diversit\u00e0 a livello regionale: Basilicata e Valle d\u2019Aosta hanno visto un calo del 5,7 per cento nella popolazione residente, mentre la provincia autonoma di Bolzano ha segnato un +6,6 per cento. Ad ogni modo, solo tre regioni centro-settentrionali hanno avuto un saldo positivo nel 2016 (Lazio, Lombardia ed Emilia-Romagna), pi\u00f9 le province autonome di Trento e di Bolzano; tutte le altre regioni sono in negativo, componendo quindi il calo a livello nazionale.\n\nLa variazione della popolazione nel 2016 \u00e8 frutto di diversi fattori, anche se il motivo del calo non \u00e8 cos\u00ec evidente. Da un lato c\u2019\u00e8 la differenza tra le nascite e le morti (il cosiddetto \u201csaldo naturale\u201d) e la differenza tra quanti sono emigrati e quanti invece hanno trasferito la propria residenza in Italia (il cosiddetto \u201csaldo migratorio estero\u201d).\n\nQuesti due numeri nel corso del 2016 sono stati pi\u00f9 o meno equivalenti, dice l\u2019ISTAT: il saldo naturale \u00e8 stato di -134 mila unit\u00e0, mentre il saldo migratorio estero \u00e8 stato positivo per 135 mila. Il calo complessivo \u00e8 dovuto allora alle \u201cnormali operazioni di assestamento e revisione delle anagrafi\u201d.\n\nInfatti, il saldo migratorio interno - cio\u00e8 gli spostamenti da una regione all\u2019altra - che ci si potrebbe aspettare uguale a zero, \u00e8 stato in realt\u00e0 negativo per quasi 25 mila unit\u00e0: le note dell\u2019ISTAT spiegano che ci\u00f2 \u00e8 dovuto al fatto che c\u2019\u00e8 un tempo tecnico tra la cancellazione nel comune di partenza e l\u2019iscrizione in quello d\u2019arrivo, e questa differenza influenza le statistiche finali.\n\nL\u2019altro indicatore negativo \u00e8 il \u201csaldo migratorio per altri motivi\u201d, che ha segnato nel 2016 un consistente -62 mila unit\u00e0: si tratta in questo caso di correzioni dei registri per ricomparsa di persone in precedenza irreperibili, di residenti cancellati dall\u2019anagrafe perch\u00e9 non in possesso dei requisiti, oppure di non censiti effettivamente residenti.\n\nLe differenze territoriali sono molto marcate. Oggi le regioni pi\u00f9 prolifiche sono quelle del Nord, mentre il Mezzogiorno ha i tassi di natalit\u00e0 pi\u00f9 bassi: una notevole inversione di tendenza avvenuta negli ultimi vent\u2019anni. L\u2019ISTAT scrive che, se tutta Italia avesse la fertilit\u00e0 della provincia di Bolzano (1,78 figli per donna), sarebbe tra i primi posti in Europa; viceversa, il tasso delle regioni meridionali (il minimo \u00e8 toccato in Sardegna con 1,07 figli per donna) esteso a tutto il Paese ci porterebbe \u201c\n\nIl primato \u00e8 tanto pi\u00f9 sorprendente se si pensa che nel 1862 la popolazione italiana ai confini attuali era di appena 26,3 milioni di persone, eppure i nati erano poco meno di un milione. Dopo il forte calo degli anni Settanta e dei primi anni Ottanta - in cui si pass\u00f2 dagli oltre 900 mila nati nel 1971 ai 563 mila di quindici anni pi\u00f9 tardi - le nascite si erano stabilizzate intorno alle 530-560 mila l\u2019anno fino agli anni della crisi, che ha prodotto i record negativi degli ultimi anni.", "lang": "it"}