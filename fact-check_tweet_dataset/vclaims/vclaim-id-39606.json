{"title": "Guidesi fa confusione su Pmi ed economia italiana", "subtitle": "", "author": "pagellapolitica.it", "date": null, "vclaim_id": "vclaim-id-39606", "url": "https://pagellapolitica.it/dichiarazioni/8403/guidesi-fa-confusione-su-pmi-ed-economia-italiana", "vclaim": "Nell\u2019Unione europea (e quindi anche in Italia) sono comprese nella categoria delle piccole e medie imprese tre diverse entit\u00e0: la media impresa (con un numero di dipendenti inferiore a 250 unit\u00e0, fatturato annuo non superiore a 50 milioni di euro o un totale dell\u2019attivo dello stato patrimoniale non superiore a 43 milioni di euro); la piccola impresa (con un numero di dipendenti inferiore a 50 e un fatturato annuo o totale dell\u2019attivo dello stato patrimoniale non superiore a 10 milioni di euro); e la microimpresa (con un numero di dipendenti inferiore alle 10 unit\u00e0 e un fatturato annuo o un totale dell\u2019attivo dello stato patrimoniale non superiore a 2 milioni di euro).\n\nDi queste, il 95,1 per cento erano microimprese, il 4,3 per cento erano piccole imprese, lo 0,5 per cento medie. Le grandi imprese in Italia, invece, in numero assoluto erano 3.211 e rappresentavano lo 0,1 per cento del totale.\n\nCome riporta[1] la Commissione Ue, in Italia l\u2019occupazione delle Pmi \u00e8 cresciuta del 2,1 per cento nel periodo 2015-2017 bench\u00e9 risulti essere ancora al di sotto dei livelli del 2008 (-11,6 per cento). La performance delle grandi imprese italiane \u00e8 invece cresciuta del 6,6 per cento tra il 2013 e il 2017.\n\nI dati Istat pi\u00f9 recenti relativi alle grandi imprese fanno riferimento al 2015. Si legge che le grandi imprese rappresentavano lo 0,1 per cento del totale (dato in linea con quanto riportato sopra per il 2017) e assorbivano \u00abil 20,6 per cento dell\u2019occupazione\u00bb (di nuovo un dato simile a quello riportato dalla Commissione europea), creando il \u00ab31,5 per cento del valore aggiunto\u00bb. Il valore aggiunto \u00e8 \u00abl\u2019aggregato che consente di apprezzare la crescita del sistema economico in termini di nuovi beni e servizi messi a disposizione della comunit\u00e0\u00bb.\n\nSempre nel 2015, anno per cui abbiamo i dati Istat, le microimprese rappresentavano il 29,7 per cento del valore aggiunto mentre le piccole e medie imprese avevano contribuito per il 38,8 per cento alla creazione di valore aggiunto.\n\n\u00c8 infatti vero che il 99,9 per cento delle imprese siano Pmi, ma questo \u00e8 un dato puramente numerico. Guidesi invece parla di \u00abeconomia italiana\u00bb e se guardiamo ai dati sull\u2019occupazione o sul valore aggiunto, il contributo delle Pmi - pur maggioritario - \u00e8 nettamente inferiore al 98 per cento.", "lang": "it"}