{"title": "Czy rz\u0105d PiS najszybciej zabra\u0142 si\u0119 do pracy?", "subtitle": "Czy rz\u0105d PiS najszybciej zabra\u0142 si\u0119 do pracy? Sprawdzamy co na ten temat powiedzia\u0142a El\u017cbieta Witek. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10580", "url": "https://demagog.org.pl/wypowiedzi/czy-rzad-pis-najszybciej-zabral-sie-do-pracy/", "vclaim": "Czy rz\u0105d PiS najszybciej zabra\u0142 si\u0119 do pracy?\n\nPierwsza cz\u0119\u015b\u0107 wypowiedzi: \u201crz\u0105d, kt\u00f3ry by\u0142 najszybciej zaprzysi\u0119\u017cony\u201d, zosta\u0142a uznan\u0105 za prawdziw\u0105.\n\nRz\u0105d Beaty Szyd\u0142o zosta\u0142 utworzony w ci\u0105gu 22 dni, co czyni go faktycznie najszybciej sformowanym gabinetem w III RP.\n\nDruga cz\u0119\u015b\u0107 wypowiedzi: \u201cnajszybciej zosta\u0142o wyg\u0142oszone expose\u201d, tak\u017ce jest zgodna z prawd\u0105.\n\nPremier Beata Szyd\u0142o wyg\u0142osi\u0142a swoje expos\u00e9 18 listopada 2015 r. czyli 24 dni po wyborach wygranych przez Prawo i Sprawiedliwo\u015b\u0107.\n\nDla por\u00f3wnania prezentujemy poni\u017cej daty expos\u00e9 wyg\u0142oszonych przez jej poprzednik\u00f3w (wzi\u0119to pod uwag\u0119 rz\u0105dy konstruowane w wyniku powszechnych wybor\u00f3w parlamentarnych):\n\nOstatnia cz\u0119\u015b\u0107 wypowiedzi, czyli sformu\u0142owanie: \u201cnajszybciej zabrali\u015bmy si\u0119 do pracy\u201d, zosta\u0142o sklasyfikowane jako opinia. Zgodnie z nasz\u0105 metodologi\u0105 opinie nie podlegaj\u0105 weryfikacji.\n\nW zwi\u0105zku z powy\u017cszym wypowied\u017a Pani Minister Witek zostaje uznana za prawdziw\u0105.", "lang": "pl"}