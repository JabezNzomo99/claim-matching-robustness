{"title": "Turismo: la Francia ha investito sei volte i soldi dell\u2019Italia?", "subtitle": "", "author": "www.pagellapolitica.it", "date": null, "vclaim_id": "vclaim-id-44983", "url": "https://www.pagellapolitica.it/dichiarazioni/8634/turismo-la-francia-ha-investito-sei-volte-i-soldi-dellitalia", "vclaim": "\u00abLa Francia ha investito per le aziende e i lavoratori del turismo 18 miliardi di euro. In Italia siamo fermi a 3\u00bb (min. 16:48)\n\nSono cifre corrette o no? Abbiamo verificato e Salvini confronta due cose un po\u2019 diverse tra loro.\n\nIl decreto \u201cRilancio\u201d ha introdotto (art. 176-182) alcuni interventi dedicati esclusivamente al settore del turismo, quelli che il Ministero per i Beni e le attivit\u00e0 culturali e per il turismo ha ribattezzato \u201cPacchetto turismo\u201d.\n\n\u00c8 stato poi abolito (art. 177) il pagamento della prima rata dell\u2019Imu (l\u2019imposta municipale sugli immobili) per gli stabilimenti balneari e termali, e per le strutture turistiche, come alberghi, villaggi turistici, agriturismi e . Le perdite dei comuni saranno compensate con un fondo da circa 75 milioni di euro.\n\nGli articoli 178 e 179 del decreto \u201cRilancio\u201d hanno invece stanziato per il 2020 rispettivamente 50 milioni di euro e 20 milioni di euro per la creazione di due fondi: il primo ha l\u2019obiettivo di sostenere il settore del turismo attraverso operazioni di mercato, il secondo punta invece a promuovere la ripresa dei flussi turistici in ambito nazionale.\n\nIl decreto \u201cRilancio\u201d ha istituito anche un fondo da 100 milioni di euro che servir\u00e0 (art. 180) a compensare parzialmente le perdite dei comuni per quanto riguarda la mancata riscossione della tassa di soggiorno, mentre dal 1\u00b0 maggio al 31 ottobre 2020 bar e ristoranti sono esentati (art. 181) dal pagamento delle tasse per l\u2019occupazione di suolo pubblico. Questa misura, spiega un dossier del Parlamento, \u00e8 stata pensata proprio per \u00abfavorire la ripresa delle attivit\u00e0 turistiche\u00bb. Anche in questo caso le perdite erariali per i comuni saranno compensate con un fondo da 127,5 milioni di euro. Infine, sono stati stanziati (art. 182) anche 25 milioni di euro per sostenere le agenzie di viaggio e i tour operator colpiti dalla crisi economica.\n\nDall\u2019altro lato, gli interventi elencati sono quelli che direttamente aiutano lavoratori e imprese nel settore turistico, ma ce ne sono molti altri \u2013 pi\u00f9 generali \u2013 che riguardano pi\u00f9 ambiti e vanno nella stessa direzione di sostegno al settore, e per i quali \u00e8 pi\u00f9 difficile fare una quantificazione in termini di risorse. Vediamone alcuni.\n\nPer esempio, l\u2019articolo 18 ha sospeso il pagamento di alcuni versamenti tributari e contributivi per gli operatori economici che hanno subito una diminuzione del fatturato rispetto al periodo d\u2019imposta precedente, mentre l\u2019articolo 13 ha potenziato il Fondo di garanzia per le piccole-medie imprese, che potr\u00e0 aiutare quelle impegnate nel settore turistico a ottenere pi\u00f9 facilmente maggiore liquidit\u00e0 (con una garanzia da parte dello Stato che pu\u00f2 arrivare fino al 100 per cento per prestiti fino a 30 mila euro).\n\nCome prima cosa, Philippe ha parlato di \u00ab6,2 miliardi\u00bb di euro di prestiti garantiti dallo Stato gi\u00e0 concessi a oltre 50 mila aziende attive nel settore turistico. Non stiamo parlando di soldi a fondo perduto o prestiti dello Stato, ma di garanzie, che tra l\u2019altro fanno parte di un programma pi\u00f9 ampio, pensato per l\u2019emergenza coronavirus e valido per tutte le aziende francesi (che secondo il governo francese, in totale, dovrebbe poter mobilitare circa 300 miliardi di euro di prestiti fatti da banche private).\n\nIl primo ministro francese ha poi annunciato che le imprese turistiche non dovranno pagare i contributi previdenziali ai propri dipendenti per i mesi tra marzo e giugno, mentre sar\u00e0 aggiunto anche un credito contributivo pari al 20 per cento dei salari pagati a partire da febbraio. \u00abQuesti contributi ridotti rappresentano oltre 2 miliardi di euro di aiuti diretti al settore\u00bb, ha annunciato Philippe.\n\nCome abbiamo visto, per\u00f2, \u00e8 improprio paragonare questi soldi ai 2,8 miliardi di euro del \u201cPacchetto turismo\u201d previsto dal decreto \u201cRilancio\u201d. La somma francese, infatti, tiene conto anche dei prestiti garantiti dallo Stato e si basa anche su stime relative agli effetti generati dagli investimenti.\n\nInoltre, come ci hanno spiegato i nostri colleghi francesi del progetto di fact-checking di e della sezione di fact-checking di , \u00e8 necessario sottolineare come l\u2019annuncio del piano da \u00ab18 miliardi\u00bb del governo francese sia arrivato prima della ripartenza vera e propria del turismo nel Paese. Quindi, se \u00e8 vero che un parte delle risorse riguarda misure gi\u00e0 messe in campo (come le garanzie statali), un\u2019altra parte \u00e8 stata appena annunciata e deve ancora concretamente vedere la luce. Cosa diversa per il \u201cPacchetto turismo\u201d, che invece \u00e8 contenuto in un decreto ora all\u2019esame del Parlamento italiano.\n\nSecondo Matteo Salvini, \u00abla Francia ha investito per le aziende e i lavoratori del turismo 18 miliardi di euro\u00bb, mentre l\u2019Italia solo 3 miliardi. Abbiamo verificato e il leader della Lega confronta tra loro numeri non del tutto comparabili.\n\nPer quanto riguarda l\u2019Italia, \u00e8 vero che nel decreto \u201cRilancio\u201d \u00e8 contenuto un \u201cPacchetto turismo\u201d che prevede interventi per circa 2,8 miliardi di euro, a cui vanno aggiunte tutte quelle misure non pensate direttamente per il settore turistico, ma di cui possono beneficiare sia lavoratori (si pensi al \u201cbonus 600 euro\u201d) che aziende (si pensi, per esempio, ai prestiti garantiti dallo Stato) del settore.\n\nDall\u2019altro lato, \u00e8 vero che il 14 maggio il governo francese ha annunciato un piano per il turismo per un valore complessivo da \u00ab18 miliardi di euro\u00bb, ma questa cifra comprende sia interventi gi\u00e0 implementati che interventi solamente annunciati, appartenenti ad ambiti pi\u00f9 ampi rispetto a quelli che compongono i circa 3 miliardi di euro italiani.\n\nNei 18 miliardi di euro francesi, infatti, ci sono \u2013 oltre a contributi diretti dello Stato \u2013 sia i prestiti garantiti dallo Stato (che non sono risorse direttamente impiegate dalle casse francesi) sia stime sugli effetti generati da investimenti.", "lang": "it"}