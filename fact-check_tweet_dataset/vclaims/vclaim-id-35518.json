{"title": "Giovani italiani in fuga: quanti e perch\u00e9?", "subtitle": "", "author": "pagellapolitica.it", "date": null, "vclaim_id": "vclaim-id-35518", "url": "https://pagellapolitica.it/dichiarazioni/8409/giovani-italiani-in-fuga-quanti-e-perche", "vclaim": "L\u20198 ottobre 2019 il ministro per le Politiche giovanili e lo sport Vincenzo Spadafora ha scritto, in un post sulla propria pagina Facebook, che negli ultimi 10 anni 250.000 giovani hanno lasciato l\u2019Italia.\n\nLa Fondazione \u00e8 un istituto di studi e ricerche nato nel 2002 da un\u2019iniziativa della Cgia di Mestre, ente che si occupa dello \u00abstudio di fenomenologie e problematiche relative alla presenza straniera sul territorio\u00bb.\n\nNel Rapporto 2019 si legge in effetti che, negli ultimi 10 anni, 250.000 italiani fra i 25 e i 34 anni hanno lasciato il Paese (non contando chi se ne \u00e8 andato ma poi ha fatto ritorno).\n\nQuesti dati, secondo l\u2019Istat, sono per\u00f2 sottostimati - non sempre, infatti, chi si trasferisce all\u2019estero procede alla cancellazione dall\u2019anagrafe italiana - e riguardano sia i cittadini italiani che i cittadini stranieri residenti regolarmente in Italia.\n\nNel 2017 il numero riguardante la medesima fascia di et\u00e0 era di 48.607 persone, corrispondenti al 39,2 per cento del totale, nel 2016 era di 39.410 persone (36,7 per cento), nel 2015 di 36.264 (35,8 per cento), nel 2014 di 34.073 (36,2 per cento), e di 18.884 nel 2011 (25 per cento).\n\nApplicando questa percentuale al totale di 1,1 milioni sopra visto (che, come detto, comprende per\u00f2 sia italiani che stranieri residenti in Italia), si pu\u00f2 stimare che i giovani di et\u00e0 compresa tra i 18 e i 34 anni espatriati nell\u2019ultimo decennio siano 330-385 mila. Questo numero \u00e8 pi\u00f9 alto di quello stimato dalla Fondazione Moressa, che tuttavia prende in considerazione solo gli italiani e oltretutto compresi una fascia di et\u00e0 pi\u00f9 ristretta, 25-34 anni.\n\nL\u2019Istat sottolinea infatti come siano \u00abl\u2019andamento negativo del mercato del lavoro italiano\u00bb e la \u00abnuova ottica di globalizzazione\u00bb le motivazioni principali che spingono \u00abi giovani pi\u00f9 qualificati a investire il proprio talento nei Paesi esteri in cui sono maggiori le opportunit\u00e0 di carriera e di retribuzione\u00bb.\n\nIn base ai dati contenuti nel rapporto Istat su Mobilit\u00e0 interna e migrazioni internazionali della popolazione residente sull\u2019anno 2017, l\u2019ultimo disponibile, risulta che pi\u00f9 del 24 per cento dei cittadini italiani che si sono trasferiti all\u2019estero nell\u2019anno in questione erano laureati.\n\nI dati Istat degli anni precedenti ci dicono che la quota di laureati sul numero di espatriati di cittadinanza italiana \u00e8 stata del 30,8 per cento nel 2016 e nel 2015, del 30 per cento nel 2014, 30,6 per cento nel 2013, 27,6 per cento nel 2012 e nel 2011, del 26,9 per cento nel 2010, del 23,8 nel 2009 e del 25,9 nel 2008.\n\nI dati dell\u2019Istat e della Fondazione Migrantes da noi rielaborati cercando di scontare le differenze sulla nazionalit\u00e0 e sulla fascia d\u2019et\u00e0 degli individui presi in considerazione, sembrano compatibili con quelli forniti dalla Fondazione Leone Moressa e citati con precisione dal ministro Spadafora.", "lang": "it"}