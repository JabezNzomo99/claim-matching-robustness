{"title": "Bersani, le 17 fiducie e il no all'Italicum", "subtitle": "", "author": "pagellapolitica.it", "date": null, "vclaim_id": "vclaim-id-4698", "url": "https://pagellapolitica.it/dichiarazioni/5604/bersani-le-17-fiducie-e-il-no-allitalicum", "vclaim": "E' lite all'interno del Partito Democratico sull'approvazione della legge elettorale, il cosiddetto Italicum. I critici contestano a Renzi un uso inopportuno (anche se del tutto legittimo) dello strumento del voto di fiducia, in particolare quando il tema \u00e8, come sottolinea Bersani, \"la democrazia\". L'accusa non \u00e8 nuova, come ben sappiamo qui a Pagella Politica (in altre occasioni \u00e8 stata mossa da Civati, Brunetta, Di Battista, ma anche dallo stesso Bersani). E' dunque vero che l'ex Segretario del Pd ha votato per ben 17 volte la fiducia a favore del (almeno per ora) compagno di partito?\n\nCome apprendiamo dal sito della Camera, i voti di fiducia posti da Renzi dall'inizio del suo mandato (22 febbraio 2014) sono 17 alla Camera (il 28 novembre ci sono stati tre voti) e 16 al Senato. A questi si aggiungono i due voti di fiducia (alla Camera e al Senato) al momento dell'insediamento dell'esecutivo.\n\nAttraverso la verifica delle singole votazioni (che abbiamo raccolto in questo google doc), si evince che non sempre Bersani ha votato la fiducia: infatti era assente in 6 casi. Non ha per\u00f2 mai votato in maniera contraria.", "lang": "it"}