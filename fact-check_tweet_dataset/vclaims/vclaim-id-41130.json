{"title": "Nel 2019 sono gi\u00e0 morte oltre mille persone nel Mediterraneo", "subtitle": "", "author": "pagellapolitica.it", "date": null, "vclaim_id": "vclaim-id-41130", "url": "https://pagellapolitica.it/dichiarazioni/8406/nel-2019-sono-gia-morte-oltre-mille-persone-nel-mediterraneo", "vclaim": "\u00abSolo dall'inizio del 2019 sono oltre 1.000 le persone che hanno perso la vita in mare o che risultano disperse nel tentativo di trovare protezione e sicurezza in Europa\u00bb\n\nSecondo Fedeli, \u00absolo dall'inizio del 2019 sono oltre 1.000 le persone che hanno perso la vita in mare o che risultano disperse nel tentativo di trovare protezione e sicurezza in Europa\u00bb.\n\nMa \u00e8 davvero cos\u00ec? Che cosa dicono i numeri? Abbiamo verificato e Fedeli ha ragione.\n\nNello specifico, dall\u2019inizio di quest\u2019anno 660 migranti hanno perso la vita lungo la rotta centrale (tra Libia, Tunisia e Italia) del Mediterraneo; 66 lungo la rotta orientale (tra Turchia e Grecia); e 315 lungo quella occidentale (tra Marocco e Spagna).\n\nSe si guarda al mondo in generale, da inizio anno le persone morte migrando sono state 2.421. Con le sue 1.041 vittime, il Mediterraneo \u00e8 l\u2019area con pi\u00f9 morti, seguita a grande distanza dal confine tra Messico e Stati Uniti (326 morti e dispersi).\n\nCome abbiamo visto, il progetto \u00e8 il pi\u00f9 autorevole nello stimare le morti di migranti nel Mediterraneo, ma raccogliere dati in questo ambito \u00e8 tutt\u2019altro che semplice.\n\n\u00abGli incidenti di livello 1 sono basati solo sulle informazioni provenienti dai media, mentre quelli di livello 2 sono basati su testimonianze non verificate di testimoni oculari o dalle risposte dei sopravvissuti\u00bb, spiega l\u2019Oim. \u00abGli incidenti di livello 3 sono basati sulle informazioni di pi\u00f9 media, mentre quelli di livello 4 sono basati sulle informazioni di almeno una Ong, di un\u2019organizzazione internazionale (Igo) o di un altro soggetto umanitario con una conoscenza diretta di quanto accaduto\u00bb.", "lang": "it"}