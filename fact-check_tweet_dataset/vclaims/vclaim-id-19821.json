{"title": "Nei, man kan ikke sl\u00e5 fast at flere pr\u00f8ver marihuana i amerikanske stater som har legalisert det", "subtitle": "Mens flere bruker marihuana i Colorado, er utviklingen stabil i Washington.", "author": "www.faktisk.no", "date": null, "vclaim_id": "vclaim-id-19821", "url": "https://www.faktisk.no/faktasjekker/2pV/nei-man-kan-ikke-sla-fast-at-flere-prover-marihuana-i-amerikanske-stater-som-har-legalisert-det", "vclaim": "De siste \u00e5rene har sp\u00f8rsm\u00e5let om Norge b\u00f8r legalisere cannabis v\u00e6rt et mye diskutert tema. I sommer har et stemningsskifte blant landets ungdomspartier vakt mye oppmerksomhet.\n\n23. juni vedtok Unge H\u00f8yre \u00e5 g\u00e5 inn for , mens Sosialistisk Ungdom (SU) vedtok \u00e5 g\u00e5 inn for avkriminalisering, samt \u00e5 utrede muligheten for legalisering av narkotika. Fra f\u00f8r av har Fremskrittspartiets ungdom (Fpu) og Unge Venstre fattet vedtak om \u00e5 g\u00e5 inn for legalisering av cannabis og andre lettere stoffer.\n\nArbeidernes ungdomsfylking (AUF) og leder Mani Hussaini er mer skeptiske til legalisering. P\u00e5 NRKs debattprogram Politisk kvarter 27. juni sa Hussaini f\u00f8lgende:\n\nDet er denne p\u00e5standen vi skal se n\u00e6rmere p\u00e5 i denne faktasjekken.\n\nPressekontakt Jan Halvor Endrerud i AUF viser til flere studier som dokumentasjon for p\u00e5standen, p\u00e5 vegne av Mani Hussaini. Han trekker blant annet frem en studie publisert i det vitenskapelige tidsskriftet PLOS One i 2015.\n\nStudien sammenligner utviklingen i bruk av marihuana blant 15-\u00e5ringer i ulike land, med ulik ruspolitikk. Studien deler landenes marihuanapolitikk inn i fire grupper, der ytterpunktene er fullt forbud og delvis forbud. Delvis forbud inkluderer land der bruk av marihuana i praksis er tillatt.\n\nKonklusjonen er at en mer liberal politikk, er assosiert med h\u00f8yere bruk av marihuana. Studien tar imidlertid ikke for seg utviklingen i ulike amerikanske stater, og det er dette Hussainis p\u00e5stand dreier seg om.\n\nDen ovennevnte studien er imidlertid av seniorforsker og nestleder ved Frischsenteret Ole R\u00f8geberg og professor Alex Stevens ved University of Kent. De skriver at konklusjonen i studien potensielt kan v\u00e6re viktig, fordi den motstrider konklusjonen i en tidligere studie om samme tematikk, publisert i det vitenskapelige tidsskriftet .\n\nI denne studien er konklusjonen at det \u00e5 fjerne straffer for rekreasjonelt bruk ikke er assosiert med h\u00f8yere forbruk av stoffene.\n\nDette blir omtalt som \u00abblant de sterkeste og mest konsistente\u00bb funnene i studien.\n\nR\u00f8geberg og Stevens nevner to potensielle problemer med studien. Den f\u00f8rste er at konklusjonene ser ut til \u00e5 bli trukket utelukkende basert p\u00e5 resultater fra jentene i studien, og at disse kanskje ikke gjelder for gutter, eller for ungdom mer generelt. R\u00f8geberg og Stevens skriver blant annet:\n\nR\u00f8geberg og Stevens viser til den s\u00e5kalte liberaliseringsoddsratioen i studien, der et tall over 1 tilsier \u00f8kt sjanse for \u00e5 bruke rusmidler i land med liberal ruspolitikk, mens tall under 1 tilsier redusert sjanse.\n\nFor jenter var dette tallet p\u00e5 1,23, n\u00e5r det kommer til jevnlig forbruk, mens tilsvarende tall for gutter var p\u00e5 0,947. Her ser vi en h\u00f8yere \u00f8kning i odds blant jentene enn reduksjon for guttene. Men som R\u00f8geberg og Stevens trekker frem, er det guttene som bruker mest rusmidler. Selv om reduksjonen blant guttene er lavere enn \u00f8kningen blant jentene, kan derfor det totale antallet regelmessige brukere bli lavere.\n\nI kommentaren til studien regner R\u00f8geberg og Stevens p\u00e5 dette, og kommer frem til at den samlede justerte liberaliseringsoddsratioen for regelmessig forbruk er p\u00e5 1,01, \u00absom substansielt er det samme som ingen sammenheng\u00bb, skriver forskerne. Samtidig er samme tall p\u00e5 0,96 for \u00e5 noen gang ha brukt, og 0,96 for \u00e5 ha brukt marihuana siste \u00e5r.\n\nEtter disse justeringene er det kun underkategorien \u00abdelvis forbud\u00bb, blant de mer liberale regimene, som er assosiert med \u00f8kt forbruk.\n\nDet andre mulige problemet de trekker frem ved studien er kategoriseringen av de ulike landene. Studien deler landene inn i fire hovedgrupper basert p\u00e5 ruspolitikken. Hvor de ulike landene plasseres p\u00e5 denne skalaen, er naturligvis viktig for resultatene.\n\nHer vises det til at Storbritannia er kategorisert innen gruppen med reduserte straffer i 2005-2006, mens landet er kategorisert som et land med fullt forbud etter 2009. Dette til tross for at det ikke skjedde noen endringer i perioden, som tilsier at kategorien skulle endres.\n\nDet vises ogs\u00e5 til at hvordan man kategoriserer USA er sv\u00e6rt viktig for resultatene av studien. I perioden som unders\u00f8kes i studien, har USA samlet sett sl\u00e5tt ganske hardt ned p\u00e5 bruk og besittelse av cannabis, selv om enkelte stater har blitt mer liberale. Likevel plasseres USA i samme gruppe som Nederland (delvis forbud) i studien. R\u00f8geberg og Stevens skriver blant annet:\n\nI lys av dette, og at bruken av marihuana har v\u00e6rt h\u00f8y i USA, mener R\u00f8geberg og Stevens det ville v\u00e6rt interessant \u00e5 se hva slags resultater forskerne kom frem til, dersom USA ble tildelt en annen kategori i studien.\n\nEndrerud viser videre til fra rusfeltsorganisasjonen Actis. I artikkelen oppsummeres funnene fra flere studier og b\u00f8ker om tematikken, blant annet studien publisert i PLOS One, som er omtalt over.\n\nArtikkelen omtaler videre boken \u00abDrug War Heresies\u00bb fra 2001, der forskerne konkluderer med at avkriminalisering enten ikke f\u00f8rte til noen endring i cannabisbruk i USA, eller f\u00f8rte til en liten midlertidig \u00f8kning.\n\nDet vises ogs\u00e5 til fra European Monitoring Centre for Drugs and Drug Addiction (EMCDDA) fra 2011, som heller ikke fant noen klar effekt p\u00e5 bruksm\u00f8nsteret. Denne studien tar for seg utviklingen i europeiske land, ikke amerikanske delstater.\n\nI sin oppsummering av forskningen om temaet konkluderer Actis med at de fleste studiene ikke finner noen klar sammenheng mellom avkriminalisering og utbredelse av ulike stoffer i befolkningen.\n\nEndrerud nevner ogs\u00e5 faktasjekk fra Faktisk.no, der vi har sett n\u00e6rmere p\u00e5 utviklingen for Colorado. Men dette er alts\u00e5 bare \u00e9n av statene som har legalisert bruk av cannabis i USA:\n\nEndrerud trekker ogs\u00e5 frem fra faktasjekkorganisasjonen Snopes. I faktasjekken tar Snopes for seg flere p\u00e5stander i en leder i avisen Colorado Springs Gazette. Den relevante delen for denne faktasjekken er Snopes gjennomgang av p\u00e5standen om at \u00abFem \u00e5r med kommersielt cannabis-salg har v\u00e6rt fem \u00e5r med mer marihuana i skolene enn l\u00e6rerne og skolederne hadde fryktet.\u00bb\n\nDette underbygget Colorado Springs Gazette, ved \u00e5 vise til en sak fra PBS, der det fremgikk at antallet brudd p\u00e5 rusregelverket i skolen hadde \u00f8kt med henholdsvis 45 prosent (opp til ungdomskoleniv\u00e5) og 71 prosent (videreg\u00e5ende). Det kunne fremst\u00e5 som at artikkelen var fra 2016, men i realiteten ble den f\u00f8rst publisert i 2012. Tallene fra saken viste seg \u00e5 v\u00e6re fra perioden 2007-2008 til 2010-2011. Selv de siste tallene i unders\u00f8kelsen stammer alts\u00e5 fra en periode f\u00f8r marihuana ble legalisert, og sier dermed ingenting om utviklingen etter legaliseringen.\n\nI faktasjekken vises det videre til at forbruket av hasj blant ungdommer i Colorado har g\u00e5tt ned fra perioden til . 11,16 prosent i aldersgruppen 12-17 \u00e5r svarte at de hadde brukt cannabis i l\u00f8pet av den siste m\u00e5neden i 2012-2013. I 2015-2016 var andelen som svarte det samme redusert til 9,08 prosent.\n\nI 2012-2013 svarte 18,76 prosent av ungdommene at de hadde pr\u00f8vd cannabis det siste \u00e5ret, mens det tilsvarende tallet var redusert til 16,21 prosent i 2015-2016. Tallene har Snopes hentet fra National Survey on Drug Use and Health, og de er grundigere omtalt lengre ned i faktasjekken.\n\nI skrivende stund er cannabis legalisert i ni forskjellige amerikanske stater. Det vil si at det er lov \u00e5 bruke stoffet som rusmiddel. I tillegg finnes det flere stater som tillater medisinsk bruk, og flere stater som har avkriminalisert bruken. Avkriminalisering er ikke det samme som legalisering.\n\nAvkriminalisering inneb\u00e6rer at en gitt handling ikke lenger \u00e5 betrakte som en kriminell handling. Det er ikke det samme som at handlingen er fullt lovlig. Du kan for eksempel risikere b\u00f8ter og andre mindre straffer.\n\nSiden Hussaini brukte begrepet legalisering under debatten p\u00e5 Politisk kvarter, er det statene som har legalisert bruken av marihuana vi skal se n\u00e6rmere p\u00e5 her. Dette er de ni statene:\n\nFor \u00e5 se n\u00e6rmere p\u00e5 utviklingen i de forskjellige deltstatene, tar vi utgangspunktet i unders\u00f8kelsen National Survery on Drug Use and Health (NSDUH).\n\nDe siste tallene som tar for seg bruk av marihuana i USA, er fra perioden 2015-2016.\n\nFordi p\u00e5standen dreier seg om legalisert kj\u00f8p og salg av marihuana, tar vi for oss utviklingen f\u00f8r og etter det faktisk er blitt mulig \u00e5 kj\u00f8pe marihuana ved egne utsalg. Washington og Colorado var f\u00f8rst ute med dette i USA. Begge legaliserte rekreasjonell bruk av marihuana i 2012, men det ble f\u00f8rst mulig \u00e5 kj\u00f8pe marihuana ved godkjente utsalg i 2014. Vi sammenligner derfor tallene fra 2012-2013, som er det siste tidsintervallet f\u00f8r kj\u00f8p ved utsalg var mulig, med tallene fra 2015-2016, som er de siste tilgjengelige tallene.\n\nI Alaska og Oregon ble det mulig \u00e5 kj\u00f8pe marihuana over disk i 2015. Dette \u00e5ret overlapper med det siste tidsintervallet som i skrivende stund er tilgjengelig fra NSDUH-unders\u00f8kelsen. Det gj\u00f8r det vanskelig \u00e5 si noe om utviklingen i disse statene, etter kj\u00f8p over disk ble tillatt. I de \u00f8vrige statene som har legalisert rusmiddelet, er det kun blitt mulig \u00e5 kj\u00f8pe marihuana over disk i 2016 eller senere.\n\nVi tar derfor bare for oss utviklingen i Washington og Colorado i denne faktasjekken, mens utviklingen for hele USA danner sammenligningsgrunnlaget.\n\nFor \u00e5 unders\u00f8ke hvorvidt ulike endringer er statistisk signifikante, har Faktisk.no benyttet professor Bernt Aardals programvare Zigne. I faktasjekken blir det presisert n\u00e5r endringer ikke er statistisk signifikante. \u00d8vrige endringer som nevnes i br\u00f8dteksten er signifikante.\n\nI unders\u00f8kelsen finnes det egne tall som tar for seg f\u00f8rstegangsbrukere av cannabis. Dersom man skal tolke Hussainis p\u00e5stand om at \u00abflere pr\u00f8ver\u00bb, slik at det er flere som pr\u00f8ver for f\u00f8rste gang, er disse tallene de mest relevante for faktasjekken.\n\nAndelen som oppgir \u00e5 ha brukt cannabis for f\u00f8rste gang i Colorado, har \u00f8kt fra 2,71 prosent i 2012-2013 til 3,84 prosent i 2015-2016. \u00d8kningen er imidlertid ikke statistisk signifikant, og kan derfor skyldes tilfeldigheter.\n\nI Washington har andelen som oppgir det samme g\u00e5tt fra 2,25 prosent i 2012-2013 til 2,44 prosent i 2015-2016. Denne endringen er heller ikke statistisk signifikant. Det har ogs\u00e5 skjedd en oppgang i hele USA (fra 1,89 til 1,96). Dette er ogs\u00e5 en ikke-signifikant endring.\n\nBlant ten\u00e5ringer som oppgir \u00e5 ha brukt cannabis for f\u00f8rste gang, viser tallene det motsatt trend. Her er ser vi ikke-signifikante nedganger i Colorado (7,92 til 7,74 prosent) og Washington (6,54 til 5,39 prosent).\n\nI USA som helhet har det skjedd en signifikant nedgang fra 5,76 til 5,25. Denne nedgangen er mindre enn nedgangen i Washington, men er signifikant grunnet et langt h\u00f8yere antall respondenter, som gir mindre usikkerhet.\n\nUnders\u00f8kelsen viser at marihuanabruken i Colorado har \u00f8kt etter legaliseringen. Den siste perioden f\u00f8r det ble mulig \u00e5 kj\u00f8pe rusmiddelet p\u00e5 godkjente utsalgssteder (2012-2013) oppga 12,7 prosent av de spurte at de hadde pr\u00f8vd marihuana den siste m\u00e5neden, mens 15,92 prosent oppga det samme i 2015-2016. I samme periode har ogs\u00e5 forbruket \u00f8kt i resten av USA (7,4 prosent til 8,6 prosent), men ikke like mye som i Colorado.\n\nUtviklingen ser ganske lik ut blant dem som oppgir \u00e5 ha brukt marihuana det siste \u00e5ret. 18,92 prosent svarte dette i 2012-2013, mens 23,12 prosent oppga det samme i 2015-2016. I USA totalt var tilsvarende tall p\u00e5 henholdsvis 12,34 og 13,17 prosent.\n\nForbruket av cannabis har med andre ord \u00f8kt i Colorado etter at salg over disk ble tillatt, og forbruket har \u00f8kt mer enn den gjennomsnittlige \u00f8kningen for hele USA.\n\nI Washington er utviklingen blandet. Der var andelen som oppgir \u00e5 ha pr\u00f8vd marihuana den siste m\u00e5neden p\u00e5 12,28 prosent i 2012-2013, mens den var p\u00e5 12,02 prosent i 2015-2016. Denne nedgangen er imidlertid ikke statistisk signifikant.\n\nAndelen som oppga \u00e5 ha pr\u00f8vd marihuana siste \u00e5r var p\u00e5 17,48 prosent i 2012-2013, mens tilsvarende tall for 2015-2016 var 18,93 prosent. Denne \u00f8kningen er heller ikke statistisk signifikant.\n\nFor personer som er tolv \u00e5r eller eldre viser tallene alts\u00e5 en ikke-signifikant nedgang blant dem som oppgir \u00e5 ha brukt marihuana siste m\u00e5ned, og en ikke-signifikant oppgang for dem som oppgir \u00e5 ha brukt marihuana i l\u00f8pet av det siste \u00e5ret i Washington.\n\nI USA som helhet har det skjedd en signifikant \u00f8kning fra 7,4 til 8,6 prosent (siste m\u00e5ned) og en signifikant \u00f8kning fra 12,34 til 13,71 prosent (\u00e5r).\n\nBlant ten\u00e5ringer har forbruket jevnt over blitt lavere. 11,16 prosent (Colorado) og 9,81 prosent (Washington) av ten\u00e5ringene oppga \u00e5 ha brukt marihuana den siste m\u00e5neden i 2012-2013. I 2015-2016 var andelen redusert til 9,08 prosent (Colorado) og 7,93 prosent (Washington).\n\nHer ser vi en st\u00f8rre reduksjon enn i USA for \u00f8vrig, men fordi andelen respondenter for aldersgruppen er s\u00e5 lav, er bare endringene for hele USA statistisk signifikante.\n\nBlant ten\u00e5ringer som oppgir \u00e5 ha brukt marihuana siste \u00e5r, er utviklingen den samme. I 2012-2013 oppga 18,76 prosent (Colorado) og 16,48 prosent (Washington) av ten\u00e5ringene at de hadde brukt marihuana siste \u00e5r. I 2015-2016 var tallene redusert til 16,21 og 13,23 prosent. Disse endringene er imidlertid heller ikke statistisk signifikante.", "lang": "no"}