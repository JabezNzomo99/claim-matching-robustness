{"title": "Lo spot del governo su \u201cquota 100\u201d contiene una bugia?", "subtitle": "", "author": "pagellapolitica.it", "date": null, "vclaim_id": "vclaim-id-12376", "url": "https://pagellapolitica.it/dichiarazioni/8197/lo-spot-del-governo-su-quota-100-contiene-una-bugia", "vclaim": "Se adottiamo una definizione limitata di \u201cpenalizzazione\u201d, non \u00e8 vero che lo spot governativo su \u201cquota 100\u201d contiene una bugia, come ha dichiarato Maurizio Gasparri (Forza Italia). Non \u00e8 infatti prevista una decurtazione per legge dell\u2019assegno di chi approfitter\u00e0 di questa misura per andare in pensione in anticipo.\n\nVero per\u00f2 che, in concreto, chi sfrutter\u00e0 \u201cquota 100\u201d ricever\u00e0 un assegno inferiore a quello che avrebbe percepito se avesse atteso di maturare i requisiti previsti dalla riforma Fornero. Questo perch\u00e9 il lavoratore avr\u00e0 versato meno contributi. L\u2019entit\u00e0 della riduzione varia molto a seconda della situazione soggettiva del lavoratore, ma secondo una stima potrebbe arrivare fino a un terzo della pensione.", "lang": "it"}