{"title": "Zaia e le cifre sugli sprechi della pubblica amministrazione", "subtitle": "", "author": "pagellapolitica.it", "date": null, "vclaim_id": "vclaim-id-18368", "url": "https://pagellapolitica.it/dichiarazioni/8358/zaia-e-le-cifre-sugli-sprechi-della-pubblica-amministrazione", "vclaim": "Lo studio pi\u00f9 autorevole in materia risale a un decennio fa. \u00c8 quello realizzato a giugno 2008 da tre economisti italiani: Oriana Bandiera, Andrea Prat e Tommaso Valletti e pubblicato a settembre 2009 sull\u2019autorevole rivista . Lo stesso studio \u00e8 stato poi ripreso lo scorso anno da Gustavo Piga (ex presidente della Consip) su Panorama.\n\nGli autori dello studio hanno preso in esame 21 tipologie di appalto di beni e servizi (dalle stampanti al carburante) in Italia dal 2000 al 2005. Per ogni tipologia hanno esaminato la differenza di spesa nei diversi settori pubblici e i tempi di acquisto.\n\nLo studio ha dimostrato che, se tutte le amministrazioni avessero comprato lo stesso bene allo stesso prezzo, la spesa complessiva avrebbe potuto ridursi complessivamente di circa il 2 per cento del Pil, pari pi\u00f9 o meno a 30 miliardi di euro. Non ci sono per\u00f2 riferimenti al risparmio annuo.\n\nNon \u00e8 infatti chiaro come siano stati definiti e quantificati gli \u201csprechi\u201d, n\u00e9 quindi in che modo dati di diversa natura siano stati aggregati.\n\nInoltre, la Cgia di Mestre, pur elencando le diverse fonti utilizzate nella rielaborazione dei dati (The European House-Ambrosetti, Ferrovie dello Stato, Ispe Sanit\u00e0, il rapporto Inps del 2015 \u201cNon per cassa, ma per equit\u00e0\u201d e il rapporto annuale della Guardia di Finanza del 2016) non specifica come sia stata ottenuta una stima annuale e complessiva partendo dai diversi criteri adottati dalle differenti fonti.\n\nLo studio pi\u00f9 autorevole in materia \u00e8 stato pubblicato nel 2008 e prende in esame gli sprechi della pubblica amministrazione italiana tra il 2000 e il 2005. Prendendo in esame questo quinquennio \u00e8 stato stimato che gli sprechi della PA erano pari, nel complesso, a circa 30 miliardi di euro (circa il 2 per cento del Pil).\n\nAltre fonti, nel 2015 e nel 2017, hanno riportato cifre che oscillano tra i 29 e i 30 miliardi di euro di sprechi. Ma questi documenti rischiano di risultare poco affidabili dal momento che non vengono riportate le fonti o il metodo utilizzato nella rielaborazione dei dati.", "lang": "it"}