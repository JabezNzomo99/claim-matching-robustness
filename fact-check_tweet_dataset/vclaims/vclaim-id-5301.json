{"title": "Spesa per armi: Fratoianni d\u00e0 numeri imprecisi", "subtitle": "", "author": "pagellapolitica.it", "date": null, "vclaim_id": "vclaim-id-5301", "url": "https://pagellapolitica.it/dichiarazioni/8073/spesa-per-armi-fratoianni-da-numeri-imprecisi", "vclaim": "Dopo l\u2019incontro dei capi di Stato dei Paesi NATO a Bruxelles, il segretario nazionale di Sinistra Italiana (SI), Nicola Fratoianni, ha commentato in modo critico un accordo sull\u2019aumento delle spese per armamenti dei Paesi dell\u2019Alleanza Atlantica, e ha sottolineato che gi\u00e0 oggi la spesa militare italiana equivale a parecchie decine di milioni di euro al giorno.\n\nL\u2019origine della notizia era nel primo rapporto annuale di Mil\u20acx, l\u2019Osservatorio sulle spese militari italiane: un progetto fondato nel 2016 nell\u2019ambito della Rete Italiana per il Disarmo. Mil\u20acx analizza il budget del ministero della Difesa (e non solo) per cercare di ottenere un quadro completo delle spese militari sostenute ogni anno dall\u2019Italia, divise tra diverse voci del bilancio pubblico (la metodologia \u00e8 spiegata nel dettaglio qui).\n\nNel rapporto sembra esserci una piccola imprecisione: il totale indicato nella tabella 7, e cio\u00e8 23.312 milioni di euro di spesa per il 2017, diviso per i 365 giorni dell\u2019anno, d\u00e0 63,86 milioni al giorno e non \u00aboltre 64,4 milioni\u00bb. Ad ogni modo, questo totale non \u00e8 \u201cper armi\u201d, e si possono aggiornare questi numeri in base al nuovo rapporto Mil\u20acx.\n\nAl di l\u00e0 dei numeri - su cui torneremo tra un attimo - \u00e8 soprattutto nel merito della questione che la dichiarazione del leader di FI, se presa alla lettera, \u00e8 fuorviante. Pur assumendo che la spesa sia rimasta invariata (in realt\u00e0, come vedremo, \u00e8 aumentata), i 64 milioni al giorno sono da intedersi come spesa \u201cmilitare complessiva\u201d delle istituzioni italiane, non come esborso per armamenti.\n\nSe prendiamo le sole spese per armamenti, analizzate nel dettaglio a p. 28 e seguenti del rapporto - e cio\u00e8 i 5,7 miliardi gi\u00e0 citati, l\u2019Italia spende poco sopra i 15 milioni e 600 mila euro al giorno per armi. Meno di un quarto della stima di Fratoianni.\n\nControllando le fonti di Mil\u20acx, si pu\u00f2 verificare come i 5,7 miliardi derivi dalla somma delle voci di bilancio indicate, da un lato dal Ministero della Difesa (tabella riassuntiva del bilancio preventivo) al capitolo \u201cAmmodernamento, rinnovamento e sostegno delle capacit\u00e0 dello Strumento Militare\u201d e, dall\u2019altro, del Ministero per lo Sviluppo economico, sotto le etichette \u201cInterventi per l'innovazione del sistema produttivo del settore dell'aerospazio, della sicurezza e della difesa\u201d e \u201cContributi per il finanziamento di interventi nel settore marittimo a tutela degli interessi di difesa nazionale\u201d (rispettivamente bilancio preventivo, foglio 6, voce 7440; e foglio 8, voce 7419).\n\nFratoianni, nell\u2019affermare che oggi spendiamo 64 milioni al giorno per le armi, commette due imprecisioni. Da un lato, usa valori che risalgono al 2017 per definire la spesa corrente italiana in armamenti, che nel frattempo \u00e8 leggermente salita. Dall\u2019altro, sembra indicare che la sua cifra si riferisca agli armamenti, quando essa invece \u00e8 quella della spesa militare nel suo complesso (una spesa che va per circa tre quarti in stipendi). Il valore indicato dal segretario generale di Sinistra Italiana per la spesa in armamenti \u00e8 superiore di quattro volte alla cifra reale. Frantoianni merita un \u201cPinocchio andante\u201d.", "lang": "it"}