{"title": "Poziom tzw. wyszczepienia - weryfikacja wypowiedzi Przemys\u0142awa Wiplera", "subtitle": "Przemys\u0142aw Wipler wskaza\u0142 na poziom tzw. wyszczepienia Polski i m.in. Wlk. Brytanii. Czy dane, o kt\u00f3rych m\u00f3wi Przemys\u0142aw Wipler maj\u0105 co\u015b wsp\u00f3lnego z prawd\u0105?", "author": "demagog.org.pl", "date": null, "vclaim_id": "vclaim-id-4556", "url": "https://demagog.org.pl/wypowiedzi/poziom-tzw-wyszczepienia-weryfikacja-wypowiedzi-przemyslawa-wiplera/", "vclaim": "Przytaczane liczby nie maj\u0105 nic wsp\u00f3lnego z prawd\u0105.\n\nLiczba Polak\u00f3w, kt\u00f3rzy wed\u0142ug danych GUS przebywali na koniec 2013 roku poza granicami Polski wynosi\u0142a 2 194 000 os\u00f3b. Nie jest to jednak, jak sugeruje wypowied\u017a, suma os\u00f3b kt\u00f3re wyjecha\u0142y do Wielkiej Brytanii i Szwajcarii.\n\nW prawdzie nie ma danych pokazuj\u0105cych jak wiele os\u00f3b w dowolnym wieku jest zaszczepionych na wszystkie choroby zaka\u017ane, jednak poj\u0119cie \u201cwyszczepialno\u015bci\u201d powszechnie u\u017cywane jest jako odsetek os\u00f3b z danej grupy ryzyka (przede wszystkim dzieci, ale te\u017c osoby starsze lub o obni\u017conej odporno\u015bci) zosta\u0142 poddany szczepieniom ochronnym.\n\nZgodnie z danymi Ministerstwa Zdrowia w Polsce ponad 95% dzieci jest szczepionych zgodnie z kalendarzem szczepie\u0144. R\u00f3wnie\u017c zgodnie z danymi publikowanymi przez WHO ponad 90%\n\ndzieci w Polsce by\u0142o uodpornionych we wszystkich latach od roku 1994 do roku 2013. W 2013 roku. Nigdy jednak poziom wyszczepialno\u015bci nie wynosi\u0142, jak w przytaczanej w wypowiedzi, 99,99%.\n\nWg danych \u015awiatowej Organizacji Zdrowia, w Szwajcarii odsetek dzieci, kt\u00f3re s\u0105 szczepione przeciwko poszczeg\u00f3lnym chorobom zaka\u017anym jest dosy\u0107 zbli\u017cony do tego, kt\u00f3ry mamy w Polsce i w roku 2013 wynosi\u0142 od 75% (skoniugowana szczepionka przeciw pneumokokom \u2013 nieobowi\u0105zkowa w Polsce, nie jest na li\u015bcie rekomendowanych szczepionek WHO \u2013 brak danych dla Polski) do 98% (DTP, w Polsce 99%).\n\nR\u00f3wnie\u017c badanie Swiss National Vaccination Coverage Survey wskazuj\u0105, \u017ce w grupie wiekowej dwu- i trzylatk\u00f3w, w zale\u017cno\u015bci od choroby i ilo\u015bci dawek, zaszczepionych w latach 2005-07 by\u0142o mi\u0119dzy 86% a 95 % dzieci, a co wa\u017cne, jedynie w przypadku odry nie zosta\u0142 osi\u0105gni\u0119ty w roku 2007 szacowany wymagany do zahamowania rozprzestrzeniania si\u0119 patogenu poziom wyszczepialno\u015bci.\n\nDane WHO dla Wielkiej Brytanii r\u00f3wnie\u017c pokazuj\u0105, \u017ce poziom wyszczepienia dzieci w takim samym okresie by\u0142 podobny jak w Polsce i w 2013 roku wyni\u00f3s\u0142 od 91% (szczepionka przeciwko meningokokom) do 98% (szczepionka DTP). R\u00f3wnie\u017c wg Health Protection Report od 89.3 do 96% dzieci w wieku do lat 5 by\u0142o poddawanych poszczeg\u00f3lnym zalecanym szczepieniom.", "lang": "pl"}