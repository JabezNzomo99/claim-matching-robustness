{"title": "Usar mascarillas no provoca falta de ox\u00edgeno", "subtitle": "\u201cEl uso prolongado de la mascarilla produce hipoxia\u201d, sostienen varias publicaciones en Facebook refiri\u00e9ndose a la falta de ox\u00edgeno en el organismo, y que fueron compartidas m\u00e1s de 23.000 veces desde fines de abril en el marco de la emergencia por el nuevo coronavirus. Sin embargo, de acuerdo con expertos consultados por la AFP, los tapabocas no bloquean el paso del ox\u00edgeno.", "author": "sprawdzam.afp.com", "date": "2020-05-05T21:46:55+02:00", "vclaim_id": "vclaim-id-57740", "url": "https://sprawdzam.afp.com/noszenie-maseczek-nie-powoduje-niedotlenienia", "vclaim": "W mediach spo\u0142eczno\u015bciowych du\u017c\u0105 popularno\u015bci\u0105 ciesz\u0105 si\u0119 posty, z kt\u00f3rych wynika, \u017ce noszenie maseczek skutkuje niedotlenieniem lub zapaleniem p\u0142uc. To nieprawda. Eksperci wskazuj\u0105, \u017ce noszenie maseczek jest niebezpieczne wtedy, gdy nosimy je zbyt d\u0142ugo.\n\n\n\n U\u017cytkownicy Facebooka wymieniaj\u0105 si\u0119 informacjami, z kt\u00f3rych wynika, \u017ce noszenie maseczek powoduje niedotlenienie, a nawet zapalenie p\u0142uc (1 ,2 ,3, 4). Tre\u015b\u0107 jednego z post\u00f3w mo\u017cna przeczyta\u0107 poni\u017cej:\n\n- Maseczki nie chroni\u0105, ale truj\u0105, wydychamy gazy z p\u0142uc, kt\u00f3re zatrzymuje maseczka i wdychamy je ponownie. Brak tlenu w organizmie powoduje, \u017ce kom\u00f3rki s\u0105 niedotlenione, a tym samym s\u0105 podatne na ka\u017cde zaka\u017cenie, najmniejsze... tak tracimy odporno\u015b\u0107 - czytamy w tre\u015bci materia\u0142u. Nie dowiadujemy si\u0119 z niego, jakie jest jego \u017ar\u00f3d\u0142o, a tak\u017ce jaki lekarz, b\u0105d\u017a kt\u00f3ry ekspert m\u00f3g\u0142 co\u015b takiego powiedzie\u0107.\n\nPodobne posty pojawia\u0142y si\u0119 w j\u0119zyku angielskim (1, 2), hiszpa\u0144skim (1, 2, 3, 4) i portugalskim (1, 2).\n\nOd wybuchu epidemii koronawirusa, stosowanie maseczek sta\u0142o si\u0119 powszechne w Chinach, Korei Po\u0142udniowej i Japonii. Kraje europejskie w wi\u0119kszo\u015bci stosowa\u0142y si\u0119 do zalece\u0144 \u015awiatowej Organizacji Zdrowia (WHO), zgodnie z kt\u00f3rymi maseczki powinny nosi\u0107 osoby z objawami chorobowymi i osoby zatrudnione w s\u0142u\u017cbie zdrowia lub osoby opiekuj\u0105ce si\u0119 zaka\u017conymi. Zar\u00f3wno WHO, jak i Centrum Kontroli i Prewencji Chor\u00f3b w Stanach Zjednoczonych (CDC) odradza\u0142y kupowania maseczek medycznych do stosowania przez zdrowych ludzi.\n\nOd po\u0142owy kwietnia obowi\u0105zuje nakaz zas\u0142aniania twarzy w miejscach publicznych. Nos oraz usta maj\u0105 by\u0107 zakryte m.in. w urz\u0119dach, sklepach, pojazdach komunikacji publicznej, bankach i lokalach gastronomicznych.\n\n\u201eNiedotlenienie, czyli hipoksja, odnosi si\u0119 do sytuacji, w kt\u00f3rej dost\u0119pno\u015b\u0107 tlenu jest ograniczona\u201d \u2013 czytamy na stronie Universit\u00e9 Grenoble Alpes (UGA).\n\n\u201eOrganizm jako ca\u0142o\u015b\u0107 lub tylko jego cz\u0119\u015b\u0107 (np. poprzez niedotlenienie tkanek) mo\u017ce by\u0107 pozbawiony niezb\u0119dnego dop\u0142ywu tlenu (...) Hipoksja wyst\u0119puje wtedy, gdy dop\u0142yw tlenu jest zbyt niski w stosunku do zapotrzebowania na poziomie kom\u00f3rkowym\u201d \u2013 czytamy dalej.\n\nStan niedotlenienia mo\u017ce powodowa\u0107 wiele gro\u017anych objaw\u00f3w dla organizmu (omdlenia, dezorientacj\u0119, problemy z koordynacj\u0105, problemy z sercem itp.).\n\nSpecjali\u015bci, z kt\u00f3rymi skontaktowa\u0142 si\u0119 zesp\u00f3\u0142 AFP m\u00f3wi\u0105, \u017ce noszenie maseczek ochronnych nie przyczynia si\u0119 do niedotlenienia. \u2013 Nie powoduj\u0105 hipoksji. By tak si\u0119 sta\u0142o, maska musia\u0142aby by\u0107 trwale przyklejona do twarzy \u2013 wyja\u015bnia prof. Emilio Herrera, lekarz i specjalista fizjologii patologicznej, ekspert w dziedzinie hipoksji na Uniwersytecie Chile w Santiago. Prof. Herrera dodaje, \u017ce maseczki, kt\u00f3re chroni\u0105 przez koronawirusem, pozwalaj\u0105 na wymian\u0119 powietrza, a dodatkowo dwutlenek w\u0119gla nie gromadzi si\u0119 w przestrzeni mi\u0119dzy maseczk\u0105 a twarz\u0105.\n\nS\u0142owa profesora potwierdza r\u00f3wnie\u017c Claudio M\u00e9ndez, profesor zdrowia publicznego na Uniwersytecie Austral w Chile. \u2013 Maseczki zar\u00f3wno te proste, jak i te bardziej specjalistyczne (N95, czy FFP2, przyp. red.) s\u0105 poddawane przer\u00f3\u017cnym testom. Wszystko po to, by upewni\u0107 si\u0119, \u017ce nie os\u0142abiaj\u0105 naszych funkcji fizjologicznych \u2013 przekonuje prof. M\u00e9ndez.\n\n\u2013 Maski FFP2 pracownicy s\u0142u\u017cby zdrowia zazwyczaj nosz\u0105 przez nie wi\u0119cej ni\u017c siedem godzin. Maseczki chirurgiczne jeszcze kr\u00f3cej. Nie mog\u0105 powodowa\u0107 niedotlenienia \u2013 podkre\u015bla prof. Mendez.\n\nLekarz podkre\u015bla, \u017ce maseczki nie powinny by\u0107 d\u0142ugo noszone. Nie ze wzgl\u0119du na niedotlenienie, ale dlatego \u017ce trac\u0105 swoj\u0105 skuteczno\u015b\u0107. \u2013 Takie maski przestaj\u0105 by\u0107 barier\u0105 ochronn\u0105 przed koronawirusem \u2013 wyja\u015bnia.\n\nA czy maseczki powoduj\u0105 zapalenie p\u0142uc? Dr Piotr Korczy\u0144ski, specjalista chor\u00f3b p\u0142uc Katedry i Kliniki Chor\u00f3b Wewn\u0119trznych, Pneumonologii i Alergologii UM w Warszawie, m\u00f3wi \u017ce to ma\u0142o prawdopodobne. \u2013 Maseczki nie powoduj\u0105 zapalenia p\u0142uc, ani niedotlenienia \u2013 zapewnia.\n\nMog\u0105 by\u0107 jednak niebezpieczne, gdy b\u0119dziemy je nosi\u0107 zbyt d\u0142ugo.\n\nMaseczki chirurgiczne blokuj\u0105 kontakt mi\u0119dzy ustami i nosem a potencjalnymi zanieczyszczeniami. Maj\u0105 te\u017c wady: po pierwsze s\u0105 jednorazowego u\u017cytku, po drugie nie przylegaj\u0105 szczelnie do twarzy, a po trzecie \u0142atwo nasi\u0105kaj\u0105 wilgoci\u0105, dlatego po kilkunastu minutach trzeba je zmienia\u0107. Inaczej stan\u0105 si\u0119 siedliskiem bakterii i mog\u0105 by\u0107 przyczyn\u0105 bakteryjnego zapalenia p\u0142uc - czytamy na stronie ministerstwa zdrowia.\n\n\u015awiatowa Organizacja Zdrowia (WHO) nie wspomina, by maseczki mia\u0142y powodowa\u0107 niedotlenienie czy zapalenie p\u0142uc. R\u00f3wnie\u017c Ameryka\u0144skie Centrum Kontroli i Prewencji Chor\u00f3b (CDC) nie ostrzega, by maseczki powodowa\u0142y tego typu objawy.\n\nPodsumowuj\u0105c, noszenie maseczek nie przyczynia si\u0119 do niedotlenienia i zapalenia p\u0142uc. Ryzyko infekcji mo\u017ce wyst\u0105pi\u0107 przy zbyt d\u0142ugim ich noszeniu oraz gdy nie b\u0119dziemy przestrzega\u0107 higieny. Eksperci wyja\u015bniaj\u0105, \u017ce maseczek nie powinno si\u0119 d\u0142ugo nosi\u0107, poniewa\u017c trac\u0105 one swoj\u0105 skuteczno\u015b\u0107.\n\nO noszeniu maseczek pisali\u015bmy r\u00f3wnie\u017c w marcu i kwietniu.", "lang": "pl"}