{"title": "Meloni e la proposta Boldrini per la cittadinanza", "subtitle": "", "author": "pagellapolitica.it", "date": null, "vclaim_id": "vclaim-id-38081", "url": "https://pagellapolitica.it/dichiarazioni/8436/meloni-e-la-proposta-boldrini-per-la-cittadinanza", "vclaim": "\u00abC\u2019\u00e8 una proposta di legge con prima firma quella di Laura Boldrini che prevede: [...] sei automaticamente cittadino italiano se nasci da una coppia che sta qui da almeno due anni, sei automaticamente cittadino italiano da maggiorenne [...] dopo cinque anni che stai in Italia, se sei profugo dopo tre anni, e puoi chiedere la cittadinanza dopo che fai un non meglio specificato corso\u00bb.\n\nha dichiarato (min. -1:00) che la proposta di legge sulla cittadinanza presentata da Laura Boldrini prevederebbe l\u2019acquisizione \u00abautomatica\u00bb della cittadinanza per i figli di coppie che si trovano in Italia da almeno due anni e per i maggiorenni in Italia da almeno cinque anni (tre anni nel caso di profughi); ha inoltre affermato che sarebbe possibile, per chi avesse frequentato un \u00abnon meglio specificato corso\u00bb, richiedere la cittadinanza.\n\nCome riporta il sito del Ministero dell\u2019Interno, la cittadinanza italiana si acquisisce principalmente iure sanguinis, per \u201cdiritto del sangue\u201d, cio\u00e8 se si nasce o si \u00e8 adottati da cittadini italiani. Pu\u00f2 essere inoltre ottenuta per matrimonio e richiesta dagli stranieri che risiedono in Italia da almeno dieci anni e in possesso di determinati requisiti (come percepire un reddito sufficiente al proprio sostentamento e non avere precedenti penali).\n\nNel testo della proposta si legge (art. 1) che pu\u00f2 acquisire la cittadinanza \u00abchi \u00e8 nato nel territorio della Repubblica da genitori stranieri di cui almeno uno \u00e8 regolarmente soggiornante in Italia da almeno un anno, al momento della nascita del figlio\u00bb o \u00abdi cui almeno uno \u00e8 nato in Italia\u00bb.\n\nLa proposta prevede (art. 4) che pu\u00f2 acquisire la cittadinanza \u00ablo straniero che risiede legalmente da almeno cinque anni nel territorio della Repubblica\u00bb, ma solo se in possesso di un determinato \u00abrequisito reddituale\u00bb, che sia \u00absufficiente per il sostentamento proprio e dei familiari\u00bb. Meloni ha quindi ragione quando ricorda il requisito dei cinque anni, ma va aggiunto che la proposta Boldrini prevede che chi vuole la cittadinanza sia anche in possesso di un certo reddito.\n\nMeloni ha quindi ragione, al netto della differenza tra \u201cprofugo\u201d e \u201crifugiato\u201d: questi vengono solitamente usati come sinonimi, e cos\u00ec fa anche Meloni, ma tecnicamente fra le due categorie esiste una differenza. Lo status di rifugiato \u00e8 giuridicamente riconosciuto (dalla Convenzione di Ginevra del 1951), si accompagna a una serie di diritti e si riferisce a chi ha lasciato il suo Paese per timore di essere perseguitato per ragioni di \u00abrazza, religione, nazionalit\u00e0 e appartenenza politica\u00bb, e ha trovato rifugio in uno Stato straniero.\n\nIn Italia, a un rifugiato viene concesso un permesso di soggiorno per asilo con una durata di cinque anni, rinnovabile a ogni scadenza. Il rifugiato ha inoltre vari diritti: l\u2019accesso al lavoro; il ricongiungimento familiare; il diritto all\u2019assistenza sanitaria, sociale e all\u2019istruzione pubblica; il diritto di circolare liberamente all\u2019interno dell\u2019Unione europea e di chiedere la cittadinanza italiana dopo cinque anni di residenza in Italia.\n\n\u201cProfugo\u201d \u00e8 invece un termine generico per definire chi \u00e8 scappato dal proprio Paese per motivi di guerra, povert\u00e0, fame, calamit\u00e0 naturali o altro, ma non \u00e8 nelle condizioni di chiedere la protezione internazionale.\n\nPer quanto riguarda le altre due categorie citate nel testo della proposta, gli apolidi, come abbiamo visto, sono persone prive di qualsiasi cittadinanza (caso molto raro); la protezione sussidiaria, invece, \u00e8 una forma di protezione internazionale che pu\u00f2 essere concessa al cittadino straniero che \u00abnon possiede i requisiti per essere riconosciuto rifugiato ma nei cui confronti sussistono fondati motivi di ritenere che, se ritornasse nel Paese di origine [...] correrebbe un rischio effettivo di subire un grave danno\u00bb. Questa forma di protezione prevede la concessione di un permesso di soggiorno della durata di tre anni, rinnovabile a ogni scadenza e convertibile in permesso di soggiorno per motivi di lavoro, e anche se garantisce meno diritti rispetto allo status di rifugiato, conferisce comunque vari benefici, come la possibilit\u00e0 di partecipare all\u2019assegnazione di alloggi pubblici.\n\nMeloni ha presentato i requisiti per avere la cittadinanza italiana che sarebbero contenuti in una proposta di legge con prima firmataria Laura Boldrini. Abbiamo controllato e Meloni ha sostanzialmente ragione.\n\nLa leader di Fratelli d\u2019Italia commette qualche imprecisione solo sui primi due punti della sua dichiarazione: un bambino nato in Italia non deve essere figlio di una coppia che si trova qui da almeno due anni per poter richiedere la cittadinanza, ma basta che almeno uno dei suoi genitori sia nato in Italia o vi abbia soggiornato per almeno un anno; inoltre, per uno straniero maggiorenne non \u00e8 sufficiente, al fine dell\u2019ottenimento della cittadinanza, aver soggiornato in Italia per cinque anni, ma \u00e8 necessario che per questo periodo di tempo sia stato legalmente residente sul nostro territorio e che sia in possesso di un determinato reddito.", "lang": "it"}