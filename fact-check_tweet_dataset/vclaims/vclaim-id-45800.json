{"title": "La storia dei 100 mila euro del decreto \u201cRilancio\u201d per i voli in business class dell\u2019Expo di Dubai", "subtitle": "", "author": "pagellapolitica.it", "date": null, "vclaim_id": "vclaim-id-45800", "url": "https://pagellapolitica.it/dichiarazioni/8645/la-storia-dei-100-mila-euro-del-decreto-rilancio-per-i-voli-in-business-class-dellexpo-di-dubai", "vclaim": "Le cose stanno davvero cos\u00ec? Abbiamo verificato e Meloni ha ragione.\n\nIn particolare, il comma 6 dell\u2019articolo \u2013 come spiega anche pi\u00f9 nel dettaglio un dossier del Parlamento \u2013 ha introdotto delle novit\u00e0 finanziarie per la partecipazione del nostro Paese all\u2019Esposizione universale (Expo) di Dubai, che doveva tenersi negli Emirati Arabi Uniti dal 20 ottobre 2020 al 10 aprile 2021 e che \u00e8 stata rinviata, a causa del coronavirus, al periodo tra il 1\u00b0 ottobre 2021 e il 21 marzo 2022.\n\nI soldi per l\u2019Expo di Dubai sono cos\u00ec passati dagli 11 milioni di euro previsti per il 2020 e i 2,5 milioni per il 2021 ai 15,5 milioni per il 2020, ai 6,5 milioni per il 2021 e ai 2,5 milioni per il 2022. In totale, un incremento di circa 11 milioni di euro (pari allo 0,02 per cento dei 55 miliardi di euro del valore dell\u2019intero decreto).\n\n\u00abNel corso dell\u2019anno di rinvio, \u00e8 previsto un numero massimo indicativo di 10 missioni a Dubai della durata media di 6 giorni ciascuna, con un numero medio di partecipanti pari a 4\u00bb, spiega la Relazione tecnica, analizzando la voce relativa alle \u201cspese di missione\u201d. \u00abIl totale complessivo \u00e8 pari a 240 giorni/uomo, con 40 viaggi A/R e 200 pernottamenti\u00bb. A queste spese, prosegue la relazione, vanno poi sommati gli oneri per altre circa 50 missioni all\u2019estero e in Italia \u00abper attivit\u00e0 connesse alle finalit\u00e0 del Commissariato\u00bb.\n\nTra le varie voci di spesa \u2013 finanziate con gli 11 milioni di euro aggiuntivi del decreto \u201cRilancio\u201d \u2013 le due principali sono i 4,6 milioni di euro \u00abper la messa in sicurezza del Padiglione nazionale e la connessa progettazione definitiva ed esecutiva\u00bb e i 2,8 milioni di euro \u00abper nuovi contratti\u00bb.\n\nSecondo Giorgia Meloni, nel decreto \u201cRilancio\u201d sono stanziati \u00ab100 mila euro per i voli in business class in vista del prossimo Expo di Dubai\u00bb. Abbiamo verificato e la leader di Fratelli d\u2019Italia ha ragione.\n\nA causa dell\u2019emergenza coronavirus, l\u2019Esposizione universale \u00e8 stata rinviata a ottobre 2021. Il decreto \u201cRilancio\u201d ha cos\u00ec stanziato risorse aggiuntive per la partecipazione italiana alla manifestazione, tra cui 100 mila euro \u00e8 la stima sui costi per 40 voli di andata e ritorno in business class per 10 missioni a Dubai, durante l\u2019anno di rinvio.", "lang": "it"}