{"title": "Il calo della disoccupazione \u00e8 davvero merito del Jobs Act?", "subtitle": "", "author": "pagellapolitica.it", "date": null, "vclaim_id": "vclaim-id-3817", "url": "https://pagellapolitica.it/dichiarazioni/7024/il-calo-della-disoccupazione-e-davvero-merito-del-jobs-act", "vclaim": "Dopo la pubblicazione dei dati Istat provvisori sul lavoro riferiti al novembre 2015, che hanno registrato un calo del tasso di disoccupazione all\u201911,3%, Matteo Renzi scrive su facebook che tale risultato \u00e8 la prova che il Jobs Act funziona. Davvero il collegamento tra la diminuzione della disoccupazione e le politiche governative \u00e8 cos\u00ec sicuro?\n\nCome abbiamo gi\u00e0 scritto, il decreto Poletti \u2019, \u00e8 del marzo 2014 e riguarda soprattutto i contratti a termine. Il principale, invece, \u00e8 stato approvato dal parlamento all\u2019inizio di dicembre dello stesso anno. Le misure riguardano principalmente l\u2019introduzione di una nuova tipologia contrattuale - il contratto \u2018a tutele crescenti\u2019 - e alcune modifiche alla precedente disciplina sui licenziamenti che, ad esempio, elimina la possibilit\u00e0 di reintegra nel caso di licenziamenti per motivi economici e la sostituisce con il pagamento di un indennizzo.\n\n\u00c8 importante chiarire che il Jobs Act non \u00e8 l\u2019unica misura governativa che ha inciso sul mercato del lavoro. Con la Legge di Stabilit\u00e0 2015, infatti, sono stati introdotti questa circolare dell\u2019Inps Legge di Stabilit\u00e0 2016\n\nI numeri dell\u2019Istat riferiti a novembre meritano uno sguardo pi\u00f9 approfondito. Alcune osservazioni sono state fatte da Francesco Seghezzi del centro di ricerca sul lavoro Adapt, in una serie di dieci tweet che sono stati ripresi da alcuni quotidiani. Seghezzi nota ad esempio che in un anno gli occupati sono cresciuti di oltre 200 mila unit\u00e0, ma c\u2019\u00e8 stato anche un forte aumento degli inattivi.\n\nInoltre, se guardiamo alle fasce d\u2019et\u00e0, il vero aumento nell\u2019ultimo anno \u00e8 stato quello tra gli over 50, che hanno registrato 274 mila occupati in pi\u00f9. \u00c8 interessante notare che questo trend occupazionale nella forza-lavoro pi\u00f9 anziana \u00e8 in linea con quanto accade in molti altri Paesi europei, come ha sottolineato di recente il .\n\nSe guardiamo invece i pi\u00f9 giovani (25-34 anni), gli occupati sono calati in un anno di 40 mila unit\u00e0 e la riduzione dei disoccupati si compensa con quello degli inattivi, ovvero coloro che hanno smesso di cercare attivamente lavoro. Anche questo dato, nota il , \u00e8 in linea con la situazione europea.\n\nSeghezzi conclude le sue osservazioni riassumendo il quadro come di una \u201cstagnazione sostanziale\u201d. Altri pareri forniscono una lettura pi\u00f9 ottimista. Dario Di Vico, sul , sottolinea che, nei dati di novembre, si registra per la prima volta la coincidenza di aumento degli occupati e calo di disoccupati e inattivi (questi ultimi, in realt\u00e0, sono definiti da Istat come \u201cstabili\u201d rispetto al mese precedente).\n\nAi primi di dicembre del 2015, i ricercatori Marta Fana (SciencesPo, Parigi), Dario Guarascio e Valeria Cirillo (Sant\u2019Anna, Pisa) hanno pubblicato un sugli effetti del Jobs Act sul mercato occupazionale italiano. Gli autori concludono che \u201cil Jobs Act sembra non avere efficacia in termini di quantit\u00e0, qualit\u00e0 e durata dei posti di lavoro creati dalla sua introduzione\u201d.\n\nBankitalia concludeva che oltre il 90% delle nuove assunzioni fosse dovuto al miglioramento del ciclo economico (per il 75%) e agli sgravi contributivi approvati con la Legge di Stabilit\u00e0 2015 (per un ulteriore 15% circa). Il Jobs Act avrebbe pesato solo per meno del 10% dei posti di lavoro creati nella regione. La Banca d\u2019Italia concludeva che queste osservazioni si potessero verosimilmente applicare in tutta Italia, anche se sottolineava la necessit\u00e0 di ricerche aggiuntive. Tra pochi giorni, il prossimo 15 gennaio, sar\u00e0 pubblicato il nuovo bollettino, che conterr\u00e0 forse nuove valutazioni in merito.\n\nIl fatto che la disoccupazione scenda non \u00e8, di per s\u00e9, una dimostrazione che il Jobs Act funzioni e i pochissimi studi disponibili sembrano anzi andare nella direzione contraria a quella del Premier, sostenendo che il suo effetto sia molto limitato. Non possiamo naturalmente risolvere la questione, ma possiamo dire che il collegamento fatto da Renzi non \u00e8 al momento sostenuto da dimostrazioni autorevoli. \u201cPinocchio andante\u201d per il Presidente del Consiglio.", "lang": "it"}