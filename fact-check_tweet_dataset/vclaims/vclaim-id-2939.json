{"title": "Di Maio ha ragione: la legge sul testamento biologico \u00e8 del Movimento 5 stelle", "subtitle": "", "author": "pagellapolitica.it", "date": null, "vclaim_id": "vclaim-id-2939", "url": "https://pagellapolitica.it/dichiarazioni/7976/di-maio-ha-ragione-la-legge-sul-testamento-biologico-e-del-movimento-5-stelle", "vclaim": "\u201c[La legge sul biotestamento] \u00e8 la legge Mantero. Mantero \u00e8 un nostro deputato e noi sosterremo la nostra legge\u201d\n\nCorriere della Sera che la legge sul testamento biologico \u201c\u00e8 la legge Mantero\u201d e che \u201cMantero \u00e8 un nostro deputato e noi sosterremo la nostra legge\u201d. Il tema \u00e8 argomento di discussione nell\u2019ultimo periodo perch\u00e9 la normativa sul fine vita \u00e8 attesa da molti anni, perch\u00e9 potrebbe essere una delle ultime leggi approvate nella legislatura e perch\u00e9 sarebbe una delle poche a ottenere un appoggio bipartisan e in particolare sia dei Cinque stelle sia del Partito democratico. Ma vediamo se Di Maio dice il vero.\n\nDurante questa legislatura sono stati presentati numerosi disegni di legge, qui riassunti dal sito OpenParlamento, un progetto di OpenPolis. Dei dieci ddl presentati, due sono stati ritirati, tre sono stati approvati in un testo unificato e altri cinque sono in discussione al Senato in commissione Sanit\u00e0. Quattro di questi cinque per\u00f2 sono stati presentati direttamente al Senato e l\u2019iter di legge prevedrebbe quindi che siano approvati a Palazzo Madama per poi essere discussi anche alla Camera per un\u2019approvazione definitiva. Per questi ddl non ci sono i tempi per pensare che possano diventare legge.\n\nUn disegno di legge ha invece gi\u00e0 superato l\u2019esame della Camera ed \u00e8 ora in discussione al Senato. Dal momento che alla fine della legislatura mancano meno di sei mesi, questo \u00e8 l\u2019unico ddl che abbia concrete speranze di essere approvato e diventare legge.\n\nIl ddl in questione \u00e8 noto come \u201cddl testamento biologico\u201d e qualora diventasse legge \u00e8 probabile che venga chiamata \u201clegge Mantero\u201d dal nome del suo primo firmatario, Matteo Mantero del Movimento 5 stelle.\n\nDichiarazioni anticipate di trattamento (Dat), ossia quello pi\u00f9 comunemente noto come testamento biologico, che il medico dovr\u00e0 rispettare. Sono previste eccezioni, come la possibilit\u00e0 di non rispettare le volont\u00e0 qualora risultino incongrue o siano state introdotte nuove terapie che possano cambiare radicalmente la prospettiva di vita del paziente. Inoltre la legge prevede che le dichiarazioni gi\u00e0 presentate e depositate siano retroattivamente valide.\n\nHa ragione Luigi Di Maio a sostenere che la legge si chiami legge Mantero, dal nome di un deputato del M5s. In questo senso \u00e8 anche corretto che il leader politico intesti alla propria formazione la legge sul testamento biologico, anche se va naturalmente ricordato che si tratta di una legge che recepisce altri ddl approvati in un testo unificato e che per una sua approvazione \u00e8 necessario il voto favorevole della maggioranza. Se la legge sul testamento biologico sar\u00e0 approvata, sarebbe una delle poche in questa legislatura ad avere ottenuto sia i voti del Pd sia quelli del M5s. Per Di Maio comunque il verdetto \u00e8 \u201cvero\u201d.", "lang": "it"}