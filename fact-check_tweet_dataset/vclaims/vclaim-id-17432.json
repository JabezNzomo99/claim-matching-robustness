{"title": "Chi non ha il salario minimo: Di Maio bocciato in geografia", "subtitle": "", "author": "pagellapolitica.it", "date": null, "vclaim_id": "vclaim-id-17432", "url": "https://pagellapolitica.it/dichiarazioni/8344/chi-non-ha-il-salario-minimo-di-maio-bocciato-in-geografia", "vclaim": "Secondo la ripartizione del mondo effettuata dalle Nazioni Unite, l'Europa orientale \u00e8 una delle macroregioni in cui \u00e8 diviso il continente europeo e comprende al suo interno 10 Stati: la Bielorussia, la Bulgaria, la Repubblica Ceca, l'Ungheria, la Polonia, la Moldavia, la Romania, la Russia, la Slovacchia e l'Ucraina.\n\nTra questi, sei fanno parte dell'Unione europea (Bulgaria, Repubblica Ceca, Ungheria, Polonia, Romania e Slovacchia). Tutti i Paesi dell'Est Europa che fanno parte della Ue hanno il salario minimo\n\nDunque i Paesi scandinavi, storicamente considerati esempi di socialdemocrazie funzionanti e spesso ai vertici delle classifiche europee per qualit\u00e0 della vita e tutela dei diritti (a differenza dell'Est Europa), non hanno il salario minimo.\n\nRicordiamo, come gi\u00e0 visto in una nostra precedente analisi, che ci sono Paesi che, pur non avendo una vera e propria legge nazionale sul salario orario minimo, adottano un salario minimo settoriale. Questo \u00e8, ad esempio, il caso di Italia e Danimarca.\n\nInoltre, guardando alla sola Europa ci sono altri cinque Stati oltre all'Italia che non hanno un salario minimo introdotto per legge. Nessuno di questi fa parte \u00abdell'Est Europa\u00bb. Si tratta dell'Austria, della Danimarca, della Finlandia, della Svezia e di Cipro. Inoltre, al di fuori dell'Ue ma facente parte del mercato europeo, anche la Norvegia ne \u00e8 priva.", "lang": "it"}