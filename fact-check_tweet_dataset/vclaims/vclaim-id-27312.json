{"title": "Nei, Frp har ikke s\u00f8rget for \u00e5 fjerne barnetillegget til uf\u00f8re", "subtitle": "Men en regelendring gj\u00f8r at \u00e9n av ti uf\u00f8re foreldre f\u00e5r redusert eller mister barnetillegget.", "author": "www.faktisk.no", "date": null, "vclaim_id": "vclaim-id-27312", "url": "https://www.faktisk.no/faktasjekker/vAG/nei-frp-har-ikke-sorget-for-a-fjerne-barnetillegget-til-ufore", "vclaim": "I en video g\u00e5r bloggerne og til frontalangrep p\u00e5 Frp. Under mottoet \u00abMorna Jensen\u00bb kommer de med flere p\u00e5stander om Frp og regjeringens politikk. Blant p\u00e5standene i videoen er:\n\n\u00abVi\u00bb er i denne sammenhengen Frp. Faktisk.no har kontaktet Sophie Elise Isachsens manager, Marte Schei, for \u00e5 gi bloggeren mulighet til \u00e5 komme med dokumentasjon for p\u00e5standen. Schei viser til p\u00e5 bloggen til Joakim Kleven som dokumentasjon. Kleven skriver:\n\nKleven lenker nederst i blogginnlegget til flere kilder. Blant disse er en video Arbeiderpartiet har delt p\u00e5 Facebook. Videoen viser det partiet mener er \u00ab10 grunner til at Norge trenger ny regjering\u00bb. En av grunnene er at det har v\u00e6rt kutt i barnetillegget for uf\u00f8re.\n\nAt det har v\u00e6rt kutt i barnetillegget, er imidlertid ikke det samme som at Frp \u00abhar s\u00f8rget for \u00e5 fjerne barnetillegget\u00bb, slik p\u00e5standen er i videoen.\n\nI 2014 vedtok et stortingsflertall best\u00e5ende av H\u00f8yre, Frp, Venstre og KrF \u00e5 endre reglene for barnetillegg for uf\u00f8retrygdede. If\u00f8lge den nye regelen kan ikke uf\u00f8retrygd og barnetillegg til sammen v\u00e6re h\u00f8yere enn 95 prosent av inntekten man hadde f\u00f8r man ble uf\u00f8r. Nav skriver dette p\u00e5 sin hjemmeside:\n\nDet er alts\u00e5 ikke riktig at barnetillegget for uf\u00f8re har blitt helt fjernet, slik man kan f\u00e5 inntrykk av hvis man ser videoen.\n\nFor en del uf\u00f8re foreldre har det imidlertid blitt redusert. En gradvis innf\u00f8ring av den nye regelen startet 1. januar 2016. For dem dette gjelder, vil barnetillegget bli trappet gradvis ned slik at ingen etter 1. januar 2021 har mer i uf\u00f8retrygd og barnetillegg enn 95 prosent av inntekten de hadde f\u00f8r de ble uf\u00f8re. Nav skriver:\n\nFaktisk.no har spurt Nav om hvor mange personer som blir ber\u00f8rt av regelendringen, og hvor mange som vil miste barnetillegget fullstendig. I en e-post skriver fagavdelingen:\n\nNav opplyser at det i desember 2016 var i underkant av 21 200 uf\u00f8retrygdede som mottok barnetillegg. Det betyr at rundt \u00e9n av ti uf\u00f8re foreldre f\u00e5r kutt i barnetillegget.\n\nSophie Elise Isachsen gir i videoen inntrykk av at barnetillegget har blitt fjernet for alle. Det er helt feil.", "lang": "no"}