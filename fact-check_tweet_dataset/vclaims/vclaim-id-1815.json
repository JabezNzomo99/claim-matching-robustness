{"title": "Rrenat e Lider\u00ebve p\u00ebr Rr\u00ebzimin e Murit", "subtitle": "", "author": "kallxo.com", "date": null, "vclaim_id": "vclaim-id-1815", "url": "https://kallxo.com/krypometer/rrenat-e-lidereve-per-rrezimin-e-murit/", "vclaim": "Se muri do t\u00eb rr\u00ebnohet, kishte deklaruar edhe kreu i Kuvendit, Kadri Veseli. P\u00ebrkund\u00ebr q\u00eb e kishte n\u00ebnshkruar rezolut\u00ebn p\u00ebr rr\u00ebzimin e Kuvendit, kryetari i Kuvendit nuk \u00ebsht\u00eb lidhur me datat, por kishte th\u00ebn\u00eb se muri do t\u00eb rr\u00ebzohet.\n\nP\u00ebrgjegj\u00ebsin\u00eb p\u00ebr rr\u00ebnimin e tij krer\u00ebt ua kishin atribuuar autoriteteve lokale, por kishin th\u00ebn\u00eb se n\u00ebse ata nuk veprojn\u00eb do t\u00eb marrin masa n\u00eb nivel qendror. Nj\u00eb gj\u00eb e till\u00eb nuk ka ndodhur p\u00ebr m\u00eb shum\u00eb se dy muaj. Ata se bashku nuk kan\u00eb arritur q\u00eb t\u2019i bindin serb\u00ebt lokal\u00eb p\u00ebr rr\u00ebzimin e murit brenda afateve q\u00eb vet i kan\u00eb vendosur. Deputetet e koalicionit kan\u00eb votuar dhe i kan\u00eb vendosur afat qeveris\u00eb q\u00eb deri me 31 janar muri t\u00eb rr\u00ebzohet, por nj\u00eb gj\u00eb e till\u00eb nuk ka ndodhur. Me dat\u00ebn 4 shkurt n\u00eb ora dy t\u00eb m\u00ebngjesit, kat\u00ebr dit\u00eb pas kalimit t\u00eb afatit t\u00eb vendosur nga Kuvendi, \u00ebsht\u00eb arritur nj\u00eb marr\u00ebveshje p\u00ebr rr\u00ebzimin e murit, mir\u00ebpo nuk jan\u00eb dh\u00ebn\u00eb m\u00eb shum\u00eb detaje. Marr\u00ebveshja \u00ebsht\u00eb arritur fal\u00eb nj\u00eb takimi q\u00eb Kryeministri i Serbis\u00eb Aleksandar Vu\u00e7iq ka mbajtur me serb\u00ebt e Kosov\u00ebs n\u00eb Rashk\u00eb t\u00eb Serbis\u00eb.", "lang": "sq"}