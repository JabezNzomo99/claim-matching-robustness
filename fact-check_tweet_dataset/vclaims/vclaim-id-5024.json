{"title": "Brunetta e gli indicatori economici e sociali in rispetto al 2011", "subtitle": "", "author": "pagellapolitica.it", "date": null, "vclaim_id": "vclaim-id-5024", "url": "https://pagellapolitica.it/dichiarazioni/5714/brunetta-e-gli-indicatori-economici-e-sociali-in-rispetto-al-2011", "vclaim": "Almeno un paio di volte all'anno Renato Brunetta si dedica a confrontare i dati economici attuali con quelli del governo Berlusconi IV di cui era ministro (si veda ad esempio qui e qui). Dal momento che non sempre ci azzecca - e visto che i dati si aggiornano - torniamo a verificare la dichiarazione del capogruppo forzista.\n\nSecondo i dati Istat, a ottobre 2011 - ultimo mese pieno del governo Berlusconi - il tasso di disoccupazione nella fascia d'et\u00e0 15-24 era pari al 29,0%. A marzo 2015 questo tasso aveva raggiunto il 43,1%. Un aumento sicuramente rilevante ma non si pu\u00f2 dire che la disoccupazione giovanile sia raddoppiata, come invece sostiene Brunetta. Volendo guardare ai numeri assoluti piuttosto che alle proporzioni, i giovani disoccupati sono passati da 474 mila nel terzo trimestre 2011 a 675 mila nel quarto trimestre 2014 (+42% circa).\n\nSe sulla disoccupazione Brunetta ha esagerato, sul debito si \u00e8 contenuto. Nel terzo trimestre del 2011 il rapporto tra debito e Pil era al 120,0%. Secondo la Commissione Europea questo rapporto era pari a 132,1% nel 2014 e destinato a raggiungere il 133,1% nell'anno in corso.\n\nun'analisi sul nostro sito europeo FactCheckEU, la definizione di povert\u00e0 \u00e8 abbastanza variabile. Ci\u00f2 detto, sia l'Istat che Eurostat raccolgono alcuni indicatori che siamo andati a verificare per valutare la dichiarazione di Brunetta. Purtroppo molti di questi non sono aggiornatissimi. Il documento Istat \"La povert\u00e0 in Italia\" indica che nel 2011 10,0 milioni e 6,0 milioni rispettivamente nel 2013.\n\nle persone a rischio di povert\u00e0 erano 11,9 milioni nel 2011 e leggermente meno (11,6) nel 2013. Coloro che sono in una condizione cosiddetta di \"severa deprivazione materiale\" sono lievemente aumentati: da 6,8 milioni nel 2011 a 6,9 milioni nel 2014.\n\nBrunetta esagera grossolanamente l'andamento della disoccupazione giovanile, che \u00e8 aumentata del 50% e non del 100% dai tempi del suo governo, mentre \u00e8 pi\u00f9 fedele alla realt\u00e0 quando cita i dati dell'aumento del rapporto debito/Pil. La verifica dell'aumento della povert\u00e0 \u00e8 resa complicata dalla scelta dell'indicatore. Gli indicatori Istat che misurano le famiglie che spendono sotto a una certa soglia di spesa ritenuta necessaria per non vivere in povert\u00e0 assoluta o relativa indicano un aumento della povert\u00e0 di 1,8 e 2,6 milioni di persone dal 2011 al 2013. D'altra parte, l'indicatore Eurostat sulla capacit\u00e0 delle famiglie di far fronte ad alcune spese fondamentali non mostra un aumento ed \u00e8 anche pi\u00f9 aggiornato (2014 invece di 2013). Su questo punto diamo il beneficio del dubbio a Brunetta, presumendo che parlasse dei dati Istat, i quali indicano effettivamente un aumento nella povert\u00e0 in Italia. \"C'eri quasi\" per il deputato di Forza Italia.", "lang": "it"}