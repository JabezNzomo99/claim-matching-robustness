{"title": "Nie, to nie jest list Olgi Tokarczuk", "subtitle": "W sieci bardzo du\u017c\u0105 popularno\u015b\u0107 zdoby\u0142 list, w kt\u00f3rym Olga Tokarczuk dzi\u0119kuje kandydatowi Koalicji Obywatelskiej na prezydenta Polski za to, \u017ce \u201eczyta ksi\u0105\u017cki i przywraca nadziej\u0119\u201d. Tekst nie jest autorstwa powie\u015bciopisarki. - List jest fa\u0142szywk\u0105, kt\u00f3ra nie pochodzi ode mnie - napisa\u0142a Tokarczuk jeszcze tego samego dnia.", "author": "sprawdzam.afp.com", "date": "2020-07-21T13:15:56+02:00", "vclaim_id": "vclaim-id-54175", "url": "https://sprawdzam.afp.com/nie-nie-jest-list-olgi-tokarczuk", "vclaim": "Nie, to nie jest list Olgi Tokarczuk\n\nW sieci bardzo du\u017c\u0105 popularno\u015b\u0107 zdoby\u0142 list, w kt\u00f3rym Olga Tokarczuk dzi\u0119kuje kandydatowi Koalicji Obywatelskiej na prezydenta Polski za to, \u017ce \u201eczyta ksi\u0105\u017cki i przywraca nadziej\u0119\u201d. Tekst nie jest autorstwa powie\u015bciopisarki. \u2014 List jest fa\u0142szywk\u0105, kt\u00f3ra nie pochodzi ode mnie \u2014 napisa\u0142a Tokarczuk jeszcze tego samego dnia.\n\nPost pojawi\u0142 si\u0119 na Facebooku 15 lipca, czyli trzy dni po drugiej turze wybor\u00f3w prezydenckich. Ma on prawie 7 tys. reakcji, 600 komentarzy i ponad 1,5 tys. udost\u0119pnie\u0144. W opublikowanym li\u015bcie, Olga Tokarczuk dzi\u0119kuje Rafa\u0142owi Trzaskowskiemu za \u201eszczery u\u015bmiech i inteligenck\u0105 twarz\u201d. R\u00f3wnie\u017c za to, \u017ce czyta ksi\u0105\u017cki, co \u201eskutkuje sensownymi zdaniami wielokrotnie z\u0142o\u017conymi\u201d.\n\nW komentarzach u\u017cytkownicy pisali z uznaniem o noblistce. Pi\u0119kne s\u0142owa - stwierdzi\u0142a jedna z u\u017cytkowniczek.\n\nTo nie jest list Olgi Tokarczuk\n\nLiteratka nie napisa\u0142a listu z podzi\u0119kowaniami dla Rafa\u0142a Trzaskowskiego. Jak wynika z jej wpisu, kt\u00f3ry pojawi\u0142 si\u0119 na jej oficjalnym koncie na Facebooku, to nie ona jest autork\u0105 popularnej w mediach spo\u0142eczno\u015bciowych wiadomo\u015bci.\n\nRafa\u0142 Trzaskowski podczas kampanii wyborczej spotka\u0142 si\u0119 10 lipca z Olg\u0105 Tokarczuk w jej domu, o czym pochwali\u0142 si\u0119 na Facebooku.\n\nOlga Tokarczuk ma 58 lat i urodzi\u0142a w Sulechowie w woj. lubuskim. Uko\u0144czy\u0142a psychologi\u0119 na Uniwersytecie Warszawskim. Nie waha si\u0119 anga\u017cowa\u0107 w \u017cycie spo\u0142eczne. Zabiera\u0142a g\u0142os w sprawie uchod\u017ac\u00f3w i praw mniejszo\u015bci. Jest autork\u0105 kilkunastu powie\u015bci, tom\u00f3w opowiada\u0144 i esej\u00f3w, nagrodzonych, opr\u00f3cz Nobla, innymi presti\u017cowymi nagrodami, w tym The Man Booker International Prize oraz dwukrotnie Nagrod\u0105 Literack\u0105 \u201eNike\u201d.", "lang": "pl"}