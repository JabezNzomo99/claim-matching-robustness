{"title": "Jaka jest mo\u017cliwo\u015b\u0107 dostaw gazu LNG do terminala w \u015awinouj\u015bciu?", "subtitle": "Jaka jest mo\u017cliwo\u015b\u0107 dostaw gazu LNG do terminala w \u015awinouj\u015bciu? Odpowied\u017a znajdziecie w naszej analizie wypowiedzi Andrzeja Dudy.", "author": "demagog.org.pl", "date": null, "vclaim_id": "vclaim-id-74104", "url": "https://demagog.org.pl/wypowiedzi/jaka-jest-mozliwosc-dostaw-gazu-lng-do-terminala-w-swinoujsciu/", "vclaim": "Jaka jest mo\u017cliwo\u015b\u0107 dostaw gazu LNG do terminala w \u015awinouj\u015bciu?\n\nWypowied\u017a Andrzeja Dudy oceniamy jako fa\u0142szyw\u0105, poniewa\u017c do 3 czerwca do Polski sprowadzono \u0142\u0105cznie 10 mld m\u00b3 skroplonego gazu LNG, z czego oko\u0142o 1,17 mld m\u00b3 od pocz\u0105tku 2020 roku. W latach 2016-2019 import tego paliwa wyni\u00f3s\u0142 8,83 mld m\u00b3. Obecna zdolno\u015b\u0107 techniczna terminala to 5 mld m3 na rok, a PGNiG rezerwuje obecnie 100 proc. mocy regazyfikacyjnej terminala.\n\n3 czerwca bie\u017c\u0105cego roku na Twitterze sp\u00f3\u0142ki Polskie LNG S.A. pojawi\u0142 si\u0119 komunikat, w kt\u00f3rym czytamy, \u017ce do tej pory do kraju trafi\u0142o 10 mld m\u00b3 gazu. Przywo\u017cony by\u0142 on w wersji skroplonej. W tym stanie skupienia jego obj\u0119to\u015b\u0107 wynios\u0142a 17 mln m\u00b3, kt\u00f3ra po regazyfikacji (powrocie do stanu naturalnego) zwi\u0119kszy\u0142a si\u0119 oko\u0142o 600 razy.\n\nDane na temat importu LNG w poprzednich latach dost\u0119pne s\u0105 na stronie Polskiego G\u00f3rnictwa Naftowego i Gazownictwa. Ilo\u015b\u0107 sprowadzanego do Polski LNG w kolejnych latach wynosi\u0142a:\n\u2022 w 2016 roku (data rozpocz\u0119cia dzia\u0142alno\u015bci przez Terminal LNG w \u015awinouj\u015bciu) \u2013 0,97 mld m\u00b3,\n\nOznacza to, \u017ce od pocz\u0105tku 2020 roku do dnia 3 czerwca import LNG wyni\u00f3s\u0142 1,17 mld m\u00b3.\n\n22 maja PGNiG poinformowa\u0142o o planowanym stopniowym zwi\u0119kszaniu mocy regazyfikacyjnej portu, tak aby w 2024 roku m\u00f3c sprowadza\u0107 do Polski 8,3 mld m\u00b3 gazu. PGNiG rezerwuje obecnie 100 proc. mocy regazyfikacyjnej terminala. Obecna zdolno\u015b\u0107 techniczna terminala to 5 mld m\u00b3 na rok.\n\nA zatem wbrew temu, co powiedzia\u0142 Andrzej Duda, polski gazoport nie ma p\u00f3ki co mo\u017cliwo\u015bci sprowadzania 23 mld m\u00b3 gazu, a przywo\u0142ane przez prezydenta 8,5 mld m\u00b3 to nie ilo\u015b\u0107 tego surowca wwo\u017cona do kraju w przesz\u0142o\u015bci, ale warto\u015b\u0107 rocznego importu zaplanowana dopiero na 2024 rok. Z tego powodu wypowied\u017a oceniamy jako fa\u0142szyw\u0105.\n\nSprowadzanie skroplonego gazu ziemnego LNG (ang. Liquid Natural Gas) stanowi jedn\u0105 z alternatyw dywersyfikacji dostaw tej substancji do Polski. Do zalet tego rozwi\u0105zania zalicza si\u0119 mi\u0119dzy innymi to, \u017ce LNG jest wydajny, ekologiczny, a tak\u017ce ta\u0144szy od gazu ziemnego pod wzgl\u0119dem koszt\u00f3w transportu i magazynowania. Jego dostarczanie mo\u017ce nast\u0119powa\u0107 drog\u0105 morsk\u0105, a w\u015br\u00f3d g\u0142\u00f3wnych importer\u00f3w znajduj\u0105 si\u0119 kraje Zatoki Perskiej.\n\nW 2006 roku podj\u0119to decyzj\u0119 o budowie nad Ba\u0142tykiem gazoportu \u2013 Terminalu LNG im. Prezydenta Lecha Kaczy\u0144skiego w \u015awinouj\u015bciu. Eksploatowany jest on od 2016 roku. W\u0142a\u015bcicielem terminalu jest sp\u00f3\u0142ka Polskie LNG S.A. Terminal jest najwi\u0119kszym obiektem skroplonego gazu ziemnego w Europie P\u00f3\u0142nocnej i Europie \u015arodkowo-Wschodniej. Obecnie realizowany jest Program Rozbudowy Terminalu LNG, kt\u00f3ry sk\u0142ada si\u0119 z czterech element\u00f3w:\n\u2022 budowy nowej infrastruktury morskiej, s\u0142u\u017c\u0105cej r\u00f3wnie\u017c do za\u0142adunku, roz\u0142adunku i prze\u0142adunku LNG oraz bunkrowania statk\u00f3w,\n\u2022 budowy infrastruktury do za\u0142adunku LNG do cystern kolejowych oraz kontener\u00f3w ISO.\n\nRozszerzenie funkcjonalno\u015bci terminala realizowane jest cz\u0119\u015bciowo z funduszy Unii Europejskiej. Polskie LNG w 2019 roku pozyska\u0142o na ten cel 461 mln z\u0142 ze \u015brodk\u00f3w Europejskiego Funduszu Rozwoju Regionalnego w ramach Programu Operacyjnego Infrastruktura i \u015arodowisko 2014-2020. Ca\u0142kowita warto\u015b\u0107 projektu szacowana jest na ponad 1 mld z\u0142.", "lang": "pl"}