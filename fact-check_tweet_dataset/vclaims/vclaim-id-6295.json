{"title": "Le auto elettriche inquinano alla fine come quelle a benzina, come dice Marchionne?", "subtitle": "L'ad di Fca il 2 ottobre a Trento\u00a0ha spiegato la sua equazione sulle emissioni delle automobili. L'abbiamo verificata", "author": "www.agi.it", "date": null, "vclaim_id": "vclaim-id-6295", "url": "https://www.agi.it/fact-checking/marchionne_auto_elettrica_emissioni_fact_checking-2219310/news/2017-10-05/", "vclaim": "L\u2019amministratore delegato di Fiat Chrysler Automobiles, Sergio Marchionne, ha ricevuto lo scorso 2 ottobre dall\u2019Universit\u00e0 di Trento la laurea honoris causa in ingegneria. Durante la sua lectio magistralis, Marchionne ha dichiarato: \u201cLe emissioni di un\u2019auto elettrica, quando l\u2019energia \u00e8 prodotta da combustibili fossili, nella migliore delle ipotesi sono equivalenti a un\u2019auto a benzina\u201d, visto che a livello mondiale \u201cdue terzi dell\u2019energia elettrica deriva da fonti fossili\u201d.\n\nAbbiamo preso un\u2019auto elettrica tra le pi\u00f9 moderne e con le migliori prestazioni e l\u2019abbiamo confrontata con un\u2019auto non elettrica di quelle poco inquinanti. Le prestazioni sono equivalenti, come afferma Marchionne, solo se postuliamo che l\u2019energia necessaria per caricare la batteria dell\u2019auto elettrica venga interamente prodotta da centrali a carbone.\n\nDunque l\u2019equivalenza perfetta tra la CO2 prodotta da un\u2019auto elettrica e una non elettrica non \u00e8 pi\u00f9 possibile. Lo 0,1 kWh necessario per fare un chilometro con un\u2019auto elettrica \u00e8 prodotto solo per il 40% da carbone, per un quarto circa da altri combustibili fossili meno inquinanti e per il restante da energie pi\u00f9 pulite, come il nucleare o le rinnovabili.\n\nSergio Marchionne \u00e8 impreciso ed ha sostanzialmente torto. Ha ragione quando dice che i due terzi dell\u2019energie elettrica provengono da combustibili fossili, ma sbaglia quando afferma che \u201cnella migliore delle ipotesi\u201d un\u2019auto elettrica e una non elettrica producono emissioni equivalenti.\n\nInnanzitutto ci sono auto non elettriche molto inquinanti. Ma tralasciandole e concentrandoci su quelle che producono meno emissioni (appunto circa 100g/km), queste producono pi\u00f9 anidride carbonica rispetto a quanto non facciano, indirettamente, le auto elettriche.", "lang": "it"}