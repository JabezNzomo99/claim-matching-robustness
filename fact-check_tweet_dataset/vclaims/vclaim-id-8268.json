{"title": "Gdzie trafiaj\u0105 pieni\u0105dze z podatk\u00f3w? Analiza s\u0142\u00f3w Krzysztofa Zaj\u0105ca", "subtitle": "Krzysztof Zaj\u0105c wskaza\u0142, \u017ce pieni\u0105dze z podatk\u00f3w silniej zasilaj\u0105 bud\u017cet centralny ni\u017c te samorz\u0105dowe. Poddajemy weryfikacji kwesti\u0119 wp\u0142yw\u00f3w z podatk\u00f3w.", "author": "demagog.org.pl", "date": null, "vclaim_id": "vclaim-id-8268", "url": "https://demagog.org.pl/wypowiedzi/gdzie-trafiaja-pieniadze-z-podatkow-analiza-slow-krzysztofa-zajaca/", "vclaim": "Zgodnie z ustaw\u0105 z dnia 13 listopada 2003 r. o dochodach jednostek samorz\u0105du terytorialnego, \u017ar\u00f3d\u0142em dochod\u00f3w gminy s\u0105 wp\u0142ywy z podatk\u00f3w:\n\ndochodowego od os\u00f3b fizycznych \u2013 w roku 2015 udzia\u0142 gmin we wp\u0142ywach z PIT p\u0142aconego przez jej mieszka\u0144c\u00f3w wynosi 37,67%\n\ndochodowego od os\u00f3b prawnych \u2013 udzia\u0142 wynosi 6,71% od podatnik\u00f3w tego podatku, posiadaj\u0105cych siedzib\u0119 na obszarze gminy.\n\nDochodem powiatu, zgodnie z ustaw\u0105 jest 10,25% wp\u0142ywu z PIT p\u0142aconego przez mieszka\u0144c\u00f3w. Wysoko\u015b\u0107 udzia\u0142u we wp\u0142ywach z podatku dochodowego od os\u00f3b prawnych, od podatnik\u00f3w tego podatku, posiadaj\u0105cych siedzib\u0119 na obszarze powiatu, wynosi 1,40%.\n\nWojew\u00f3dztwo samorz\u0105dowe otrzymuje 1,60% wp\u0142ywu z PIT. Wysoko\u015b\u0107 udzia\u0142u we wp\u0142ywach z podatku dochodowego od os\u00f3b prawnych, od podatnik\u00f3w tego podatku, posiadaj\u0105cych siedzib\u0119 na obszarze wojew\u00f3dztwa, wynosi 14,75%.\n\nW sumie do jednostek samorz\u0105du terytorialnego trafi\u0142o w 2014 r. 49,39% wp\u0142ywu z podatk\u00f3w dochodowych.\n\nDodatkowo wy\u0142\u0105czny doch\u00f3d Skarbu Pa\u0144stwa stanowi\u0105 podatek VAT, akcyza, c\u0142a i podatek od gier.(wp\u0142ywy za 2014 r.)", "lang": "pl"}