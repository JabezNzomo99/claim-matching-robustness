{"title": "Det er ikke dekning for \u00e5 fastsl\u00e5 at standardiserte tobakkspakninger virker", "subtitle": "FHI: \u00abDet beste estimatet p\u00e5 effekten [...] er 0,5 prosentpoeng nedgang i andelen r\u00f8ykere etter ett \u00e5r. Dette tallet er usikkert, men kan indikere forventet effekt i Norge.\u00bb", "author": "www.faktisk.no", "date": null, "vclaim_id": "vclaim-id-10211", "url": "https://www.faktisk.no/faktasjekker/NLl/det-er-ikke-dekning-for-a-fastsla-at-standardiserte-tobakkspakninger-virker", "vclaim": "B\u00e5de f\u00f8r og etter at Norge innf\u00f8rte standardiserte tobakksinnpakninger, har debatten mellom tobakkindustrien og blant andre helseminister Bent H\u00f8ie, rast. Lovforslaget ble vedtatt i Stortinget i desember 2016, og de n\u00f8ytrale pakningene skal innf\u00f8res p\u00e5 b\u00e5de snus og r\u00f8yk i en overgangsperiode mellom 1. juli 2017 og 1. juli 2018.\n\nI slutten av september m\u00f8ttes snusprodusenten Swedish Match og den norske stat i Oslo byfogdembete. Swedish Match har saks\u00f8kt staten p\u00e5 grunn av lovendringen og byfogdembetet har n\u00e5 avgitt en midlertidig forf\u00f8yning som avgjorde om snusprodusenten kunne f\u00e5 vente med \u00e5 endre innpakningen i p\u00e5vente av at s\u00f8ksm\u00e5let skal opp i retten. Begj\u00e6ringen til Swedish Match ble ikke tatt til f\u00f8lge, if\u00f8lge kjennelsen.\n\nDe siste m\u00e5nedene har H\u00f8ie og kommunikasjonsdirekt\u00f8r Patrik Hildringsson i Swedish Match diskutert lovendringen i innlegg og saker hos TV2.no. Hildringsson argumenterer med at snus ikke er like farlig som r\u00f8yk, og mener dermed at reguleringen \u00abikke st\u00e5r i proposisjon til skaderisikoen\u00bb. I forbindelse med rettssaken skrev helseminister Bent H\u00f8ie og generalsekret\u00e6r i Kreftforeningen, Anne Lise Ryel, et innlegg med tittelen \u00abVi vil ikke at neste generasjon skal lokkes inn i snusavhengighet\u00bb. Der fremmet de denne p\u00e5standen:\n\nDet er H\u00f8ie og Ryels p\u00e5stand om at standardiserte innpakninger virker vi skal se n\u00e6rmere p\u00e5 i denne faktasjekken. Stemmer det at standardiserte innpakninger f\u00f8rer til at f\u00e6rre bruker tobakk, f\u00e6rre starter med tobakk eller at folk bruker mindre tobakk? Faktisk.no tar kontakt med Helse- og omsorgsdepartementet (HOD) og Kreftforeningen for \u00e5 h\u00f8re hva som ligger til grunn for p\u00e5standen. Departementet svarer p\u00e5 vegne av begge og oversender en e-post med en rekke dokumenter.\n\nDepartementet viser til flere kunnskapsoppsummeringer som de hevder at underbygger deres p\u00e5stand.\n\nDe trekker blant annet frem en av den veldedige organisasjonen Cancer Council Victoria fra 2011. Her konkluderes det med at standardiserte tobakkspakninger kan \u00f8ke effektiviteten av helseadvarsler p\u00e5 pakkene, at de kan fjerne misforst\u00e5elser om de relative helsefarene ved ulike merker, og at de kan redusere appellen til r\u00f8yking.\n\nOm dette faktisk vil f\u00f8re til f\u00e6rre solgte sigaretter, konkluderes det ikke med.\n\nDette er ogs\u00e5 et fellestrekk for en rekke av studiene som trekkes frem i kunnskapsoppsummeringene. De viser hvordan holdninger til sigarettpakker endres som f\u00f8lge av standardiserte pakker, men presenterer ikke bevis for at dette vil redusere r\u00f8ykingen.\n\nHOD viser ogs\u00e5 til en foretatt av Sir Cyril Chantler p\u00e5 oppdrag fra det britiske helsedepartementet. Her er konklusjonen at forskning ikke kan sl\u00e5 fast at standardiserte tobakkspakninger vil redusere konsumet av r\u00f8yk.\n\nStatens institutt for rusmiddelforskning (SIRUS), som n\u00e5 er en del av Folkehelseinstituttet (FHI), har ogs\u00e5 foretatt kunnskapsoppsummeringer.\n\nI en SIRUS-oppsummering fra oktober 2015 st\u00e5r det at standardiserte innpakninger kan ha effekt p\u00e5 holdninger til r\u00f8yking, og at de ser ut til \u00e5 kunne p\u00e5virke \u00abslutterelaterte kognisjoner\u00bb og sluttefors\u00f8k. Men heller ikke her konkluderes det med at tiltaket f\u00f8rer til mindre r\u00f8yking.\n\nI en fra februar 2015 er konklusjonen at forskningen p\u00e5 standardiserte pakninger st\u00f8tter opp under antagelsen om at den vil kunne endre oppfatninger og holdninger, som i sin tur vil bidra til nedgang i r\u00f8yking.\n\nI kjennelsen fra Oslo byfogdembete vises det blant annet til anbefalinger fra Verdens helseorganisasjon (WHO). Organisasjonen publiserte i 2016 en rapport som omhandler bevis, design og implementering:\n\nLiknende p\u00e5stander om n\u00f8ytrale pakker har blitt fremmet tidligere. I juni publiserte VG Partnerstudio, som leverer annons\u00f8rinnhold til VG.no, i samarbeid med Helsedirektoratet, en annonse der de tok til orde for at standardiserte pakninger har \u00abstor effekt i Australia\u00bb. P\u00e5 egne nettsider skriver Helsedirektoratet at man har \u00abgode erfaringer fra Australia\u00bb, som innf\u00f8rte standardiserte r\u00f8ykpakker i 2012:\n\nFaktisk.no har tidligere v\u00e6rt i kontakt med Helsedirektoratet ang\u00e5ende effekten standardiserte innpakninger har hatt i Australia. Helsedirektoratet skriver at det ansl\u00e5s at 25 prosent av nedgangen i r\u00f8yking i Australia er en direkte effekt av tiltaket:\n\nTallene Helsedirektoratet opererer med er hentet fra en publisert av det australske helsedepartementet. Helsedirektoratet viser til side 36 i rapporten. Der st\u00e5r det at andelen r\u00f8ykere i Australia etter 2012 hadde ligget p\u00e5 17,77 prosent dersom standardiserte pakker ikke hadde blitt innf\u00f8rt. I dag ligger andelen imidlertid p\u00e5 17,21 prosent, noe som er en nedgang p\u00e5 0,56 prosentpoeng, hvis anslaget om 17,77 prosent r\u00f8ykere uten innf\u00f8ringen av pakkene stemmer.\n\nDet australske helsedepartementet hentet i fjor inn Dr. Tasneem Chipty fra for \u00e5 analysere tall fra Roy Morgan Research fra 1. januar 2001 og frem til 30. september 2015. M\u00e5let var \u00e5 finne ut om innf\u00f8ringen av de standardiserte pakkene i 2012 har hatt noen effekt.\n\nI den australske rapporten st\u00e5r det imidlertid at pakkene er noe som m\u00e5 m\u00e5les p\u00e5 lang sikt og at man ikke forventer \u00e5 oppleve full effekt s\u00e5 kort tid etter innf\u00f8ringen:\n\nFaktisk.no har fors\u00f8kt \u00e5 f\u00e5 oversendt tallene fra Roy Morgan Research, men har forel\u00f8pig ikke lykkes.\n\nIf\u00f8lge Helsedirektoratet i Norge l\u00e5 r\u00f8ykeandelen i Australia i 2012 p\u00e5 omtrent samme niv\u00e5 som r\u00f8ykeandelen i Norge gj\u00f8r i dag. fra januar i \u00e5r viser at 12 prosent av alle mellom 16 og 74 \u00e5r r\u00f8ykte daglig i Norge i 2016. I den australske rapporten st\u00e5r det at i gjennomsnitt 19,4 prosent av befolkningen r\u00f8yket de siste 34 m\u00e5nedene f\u00f8r de nye pakkene ble innf\u00f8rt i 2012:\n\nTallet 14 000 stammer fra en beregning gjort for Helsedirektoratet av en forsker ved Folkehelseinstituttet. Utregningen omhandler prosentvis nedgang og legger til grunn at Norge ville hatt det samme niv\u00e5et p\u00e5 r\u00f8yking som i Australia.\n\nAnsl\u00e5r at over 500 000 nordmenn r\u00f8yker hver dag\n\nN\u00e5r Faktisk.no tar kontakt med SSB for \u00e5 h\u00f8re hvilket tall de har regnet prosentandel daglige r\u00f8ykere ut fra, svarer de at de ikke beregner slike tall, men at Helsedirektoratet har foretatt en beregning. P\u00e5 Helsedirektoratets sider st\u00e5r dette:\n\nN\u00e5r Faktisk.no fors\u00f8ker \u00e5 gj\u00f8re samme utregning som Helsedirektoratet, kommer vi frem til andre tall. Dersom man tar utgangspunkt i folketall 16-74 \u00e5r per 31. desember 2016/1. januar 2017, som l\u00e5 p\u00e5 mellom 3,8 og 3,9 millioner mennesker (vi regner her ut fra 3,9 millioner), finner man at:\n\u2022 351 000 r\u00f8ykte av og til.\n\nP\u00e5 sp\u00f8rsm\u00e5l om hvordan Helsedirektoratet har beregnet sine tall, er svaret:\n\nHelsedirektoratet har alts\u00e5 ikke beregnet antall r\u00f8ykere ut fra aldersgruppen som har deltatt i SSBs reise- og ferieunders\u00f8kelse, som alts\u00e5 er et utvalg mennesker mellom 16 og 74 \u00e5r, men en lagt bredere aldersgruppe. I tillegg skriver Helsedirektoratet:\n\nDen estimerte nedgangen p\u00e5 14 000 r\u00f8ykere i Norge er beregnet av Folkehelseinstituttet (FHI). I ettertid har FHI publisert en oversikt fra et Cochrane-samarbeid. Cochrane er en ikke-kommersiell organisasjon som systematiserer forskningsresultater - i dette tilfellet \u00abforskning om effekt av \u00e5 innf\u00f8re standardiserte tobakkspakker for hele befolkningen\u00bb. Under \u00abresultatene viser at\u00bb, finnes disse to punktene:\n\u2022 Innf\u00f8ring av standardiserte tobakkspakker f\u00f8rer muligens til at f\u00e6rre personer r\u00f8yker (liten tillit til resultatet).\n\u2022 Innf\u00f8ring av standardiserte tobakkspakker f\u00f8rer muligens til at flere personer fors\u00f8ker \u00e5 slutte (liten tillit til resultatet).\n\nForfatterne av Cochrane-oversikten s\u00e5 p\u00e5 51 studier med til sammen 800 000 personer fra \u00abden vanlige befolkningen.\u00bb Oppsummeringsvis skriver de:\n\nAustralia innf\u00f8rte standariserte r\u00f8ykpakker i 2012. Samme \u00e5r ble helseadvarslene p\u00e5 r\u00f8ykpakkene \u00aboppdatert og utvidet\u00bb, if\u00f8lge det australske helsedepartementet. Form\u00e5let med den nye informasjonsstandarden for helseadvarsler var blant annet \u00e5 oppmuntre folk til \u00e5 slutte \u00e5 bruke tobakksprodukter, samt \u00e5 motvirke at folk starter \u00e5 r\u00f8yke.\n\n1. desember 2013 implementerte australske myndigheter en avgifts\u00f8kning p\u00e5 tobakk p\u00e5 12,5 prosent. Denne ble fulgt opp med ytterligere 12,5 prosents \u00f8kning i b\u00e5de 2014, 2015 og 2016. I forbindelse med 2016-17-budsjettet har myndighetene publisert en artikkel om \u00f8kning i tobakksavgift. Der st\u00e5r det:\n\nI tillegg til den \u00e5rlige avgifts\u00f8kningen p\u00e5 12,5 prosent, \u00f8ker ogs\u00e5 avgiften p\u00e5 tobakk i mars og september basert p\u00e5 gjennomsnittlig ordin\u00e6r timel\u00f8nn. Dette gir f\u00f8lgende priser:\n\u2022 0,6 australske dollar (AUD) per sigarett fra 1. mars 2017 og 0,7 AUD per sigarett fra 1. september 2017. Dette tilsvarer henholdsvis 3,8 og 4,4 norske kroner.\n\u2022 772 AUD per kilo tobakk fra 1. mars 2017 og 901 AUD fra 1. september 2017. Dette tilsvarer henholdsvis 4843 og 5652 norske kroner.\n\nIf\u00f8lge det australske nyhetsnettstedet News.com.au \u00f8kte prisen p\u00e5 en pakke med 30 Winfield Blues fra 32,5 australske dollar til 35,2 australske dollar 1. september i \u00e5r, noe som tilsvarer rundt 220 norske kroner.\n\nResponsraten var p\u00e5 51,1 prosent og totalt 23 772 svarte p\u00e5 unders\u00f8kelsen. Av rapporten fremkommer det at andelen som r\u00f8yker daglig er \u00abhalvert siden 1991, men ingen signifikant nedgang mellom 2013 og 2016\u00bb.\n\nAndelen som r\u00f8ykte daglig i 1991 var 24 prosent. I 2013 l\u00e5 andelen p\u00e5 12,8 prosent og i 2016 var den 12,2 prosent. Samtidig viser unders\u00f8kelsen at det har v\u00e6rt en \u00f8kning i gjennomsnittsalder blant f\u00f8rstegangsr\u00f8ykerne: I 2001 var gjennomsnittsalderen 14,2 \u00e5r, i 2013 var det 15,9 \u00e5r og i 2016 var det 16,3 \u00e5r.\n\nForsker Torleif Halkjelsvik ved Folkehelseinstituttet (FHI) har forsket p\u00e5 n\u00f8ytrale snuspakninger og er involvert i evalueringen som skal m\u00e5le effekten av standardiserte tobakkspakninger i Norge. Halkjelsvik har ogs\u00e5 forsket p\u00e5 n\u00f8ytrale snusbokser. I en forel\u00f8pig rapport finner han at n\u00f8ytrale snuspakker uten helseadvarsel ikke ble vurdert som mindre attraktive enn de originale pakkene, men at det var en tendens til at n\u00f8ytrale pakker med helseadvarsel ble vurdert som mindre attraktive enn originale pakker.\n\nAustralia innf\u00f8rte n\u00f8ytrale sigarettpakker i 2012, men det er vanskelig \u00e5 trekke konklusjoner basert p\u00e5 tallmaterialet derfra, if\u00f8lge Halkjelsvik.\n\nSamtidig ble det ogs\u00e5 innf\u00f8rt st\u00f8rre grafiske helseadvarsler p\u00e5 sigarettpakkene i Australia. Slike vil ikke komme til Norge med det f\u00f8rste, grunnet forsinkelser i arbeidet med EUs tobakksdirektiv. Advarslene vil imidlertid komme p\u00e5 pakkene p\u00e5 et senere tidspunkt, opplyser forskeren.\n\nI tillegg til at dataene er vanskelige \u00e5 tolke, er forskningen p\u00e5 feltet preget av sterke motpoler. Forskning finansiert av tobakkselskapene representerer den ene siden, mens forskning finansiert av antir\u00f8yke-organisasjoner og myndighetene utgj\u00f8r den andre. Begge sidene har tatt utgangspunkt i det samme tallmaterialet, men trekker motstridende konklusjoner.\n\nHalkjelsvik trekker ogs\u00e5 frem \u00e9n n\u00f8ytral analyse foretatt av sosiologen Ben Jann ved universitetet i Bern. Han finner en tendens til nedgang i r\u00f8ykingen blant de yngre, men nedgangen er ikke statistisk signifikant. For voksne er effekten enda mindre overbevisende. Denne analysen er heller ikke fagfellevurdert, opplyser Halkjelsvik.\n\nP\u00e5 direkte sp\u00f8rsm\u00e5l om det er vitenskapelig dekning for \u00e5 hevde at n\u00f8ytrale tobakkpakker reduserer bruken, svarer forskeren f\u00f8lgende:\n\nFolkehelseinstituttet har via tildelingsbrev fra Helse- og omsorgsdepartementet f\u00e5tt i oppdrag \u00e5 evaluere innf\u00f8ringen av standardiserte tobakkspakninger i Norge. Halkjelsvik er del av prosjektgruppa sammen med Karl Erik Lund, forskningsleder ved FHI. Lund har ogs\u00e5 oversikt over forskningen som er gjort p\u00e5 feltet. Han viser til at dette er et relativt nytt tiltak, og at forskningen man har p\u00e5 dette s\u00e5 langt er lite robust. Han forteller at det finnes en del forskning som tar for seg sigarettpakker:\n\nOgs\u00e5 for sigaretter er det vanskelig \u00e5 si noe om hvordan standardiserte pakker faktisk p\u00e5virker salget, forteller han.\n\nMan st\u00e5r da igjen med forskning som tar for seg s\u00e5kalte proxyvariabler. Det vil si andre forhold som er assosiert med \u00e5 kj\u00f8pe tobakk. Her finnes det flere studier som viser at standardiserte pakker for eksempel oppfattes som mindre attraktive, men det er if\u00f8lge Lund vanskelig \u00e5 si hva slags implikasjoner slike funn egentlig har. Dermed koker mye av diskusjonen rundt tiltakene ned til moralske standpunkter, sier han:\n\nKarl Erik Lund viser blant annet til reklameforbudet mot tobakksprodukter, som ble innf\u00f8rt i Norge i 1975.\n\nP\u00e5 sp\u00f8rsm\u00e5l om hva forskningslederen tenker om p\u00e5standen at vi vet at standardiserte tobakkspakninger virker, svarer han f\u00f8lgende:", "lang": "no"}