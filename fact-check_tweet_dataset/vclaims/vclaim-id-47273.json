{"title": "L\u2019Italia sta facendo troppo poco per l\u2019emergenza climatica", "subtitle": "", "author": "pagellapolitica.it", "date": null, "vclaim_id": "vclaim-id-47273", "url": "https://pagellapolitica.it/dichiarazioni/8484/litalia-sta-facendo-troppo-poco-per-lemergenza-climatica", "vclaim": "Ma \u00e8 davvero cos\u00ec? Le misure promosse da Sergio Costa \u2013 in quota M5s e ministro dell\u2019Ambiente in entrambi gli esecutivi Conte \u2013 mettono l\u2019Italia ai vertici ambientali del mondo? Abbiamo verificato e l\u2019affermazione di Di Stefano risulta fortemente esagerata.\n\nEsistono per\u00f2 enti indipendenti e internazionali che periodicamente confrontano gli sforzi fatti dai singoli Stati per contrastare l\u2019emergenza climatica in corso (che ricordiamo, \u00e8 un fatto e rischia di portare l\u2019aumento delle temperature medie globali oltre i 3\u00b0C a fine secolo).\n\nAi primi posti si trovano Svezia, Danimarca, Marocco, Regno Unito, Lituania, India e Finlandia. Agli ultimi Stati Uniti, Arabia Saudita, Taiwan, Korea, Iran, Australia e Canada. Anche Francia e Germania, come l\u2019Italia, si trovano nella fascia media, ma con punteggi migliori del nostro (Grafico 1).\n\n\n\n\u00abIl nostro Paese non \u00e8 affatto ai primi posti per politiche ambientali, ma neppure negli ultimi\u00bb, ha spiegato a Stefano Caserini,ingegnere ambientale e docente di Mitigazione dei cambiamenti climatici al Politecnico di Milano (che ha contribuito alla realizzazione dell\u2019ultimo rapporto Ccpi). \u00abLa distanza tra quello che stiamo facendo e quello che c\u2019\u00e8 da fare \u00e8 enorme, se si vogliono rispettare gli impegni presi con l\u2019Accordo di Parigi del 2015, che l\u2019Italia ha sottoscritto\u00bb.\n\nMa le riforme promosse dal ministro dell\u2019Ambiente Sergio Costa \u2013 e dagli ultimi due governi in generale \u2013 ci stanno portando nella direzione giusta? \u00abNon sono abbastanza\u00bb, ha sottolineato Caserini. \u00abNei prossimi due o tre decenni, dobbiamo fare qualcosa di molto diverso rispetto a quanto fatto fino ad oggi\u00bb.\n\nIl contrasto al riscaldamento globale \u00e8 stato inserito tra gli obiettivi principali sia del governo M5s-Pd che di quello Lega-M5s, che si sono alternati alla guida del Paese a inizio settembre 2019. Costa \u00e8 stato ministro di entrambi gli esecutivi.\n\n\u00abTutti i piani di investimento pubblico dovranno avere al centro la protezione dell\u2019ambiente, il progressivo e sempre pi\u00f9 diffuso ricorso alle fonti rinnovabili, la protezione della biodiversit\u00e0 e dei mari, il contrasto ai cambiamenti climatici\u00bb, si legge nei del programma firmato da M5s e Pd. Una frase che ricorda alcuni passaggi del \u2013 siglato a maggio 2018 da Luigi Di Maio e Matteo Salvini \u2013 come, ad esempio, questo: \u00ab\u00c8 fondamentale potenziare le azioni attualmente considerate a livello nazionale per il contrasto al cambiamento climatico\u00bb.\n\nIl sito della Camera raccoglie diversi approfondimenti su che cosa \u00e8 stato fatto in quest\u2019ultimo anno per rendere \u00abpi\u00f9 verde\u00bb l\u2019Italia. In concreto, sono due \u00able recenti misure nazionali per la lotta ai cambiamenti climatici\u00bb pi\u00f9 significative: una \u00e8 l\u2019ultima legge di Bilancio per il 2020, l\u2019altra \u00e8 il cosiddetto \u201cdecreto Clima\u201d.\n\nPer questo obiettivo, la legge di Bilancio ha istituito un fondo con una dotazione complessiva di oltre 4,2 miliardi di euro nell\u2019arco di quattro anni (nello specifico, 470 milioni di euro per il 2020, 930 milioni di euro per il 2021 e 1.420 milioni di euro per ciascuno degli anni 2022 e 2023).\n\nRispetto a quanto promesso nei mesi precedenti, il governo M5s-Pd ha per\u00f2 mantenuto solo in parte gli impegni presi. Per esempio, la Nota di aggiornamento al Documento di economia e finanza (Nadef) 2019 aveva indicato come obiettivo la presentazione di un disegno di legge collegato alla legge di Bilancio esplicitamente dedicato al Green New Deal e alla \u00abtransizione ecologica del Paese\u00bb, ma di questa proposta si \u00e8 persa traccia.\n\nMa se questa questione \u00e8 pi\u00f9 formale che altro \u2013 nella legge di Bilancio si potrebbe in teoria scrivere la stessa sostanza di quanto si sarebbe scritto nel ddl collegato \u2013 altre hanno invece natura sostanziale.\n\nPer altre misure legate all\u2019ambiente, come la cosiddetta plastic tax e la tassazione delle auto aziendali, la maggioranza in Parlamento ha poi corretto il tiro con la versione definitiva della legge di Bilancio, abbassando l\u2019aumento delle aliquote previste dal disegno di legge presentato dalla maggioranza in Senato: per esempio, la tassa sulla plastica applicata ai prodotti monouso \u00e8 scesa da 1 euro al chilogrammo a 0,45 centesimi.\n\n\u00abDoveva essere la manovra del , quella che avrebbe messo al centro l\u2019ambiente \u2013 ha dichiarato Legambiente in un comunicato stampa del 23 dicembre 2019 \u2013 ma l\u2019esecutivo \u00e8 ancora lontano dall\u2019obiettivo\u00bb.\n\nNonostante sia stato definito dallo stesso ministero dell\u2019Ambiente come \u00abil primo decreto legge totalmente ambientale realizzato in Italia\u00bb e \u00abun primo passo per il contrasto ai cambiamenti climatici\u00bb, in realt\u00e0 il contenuto \u00e8 abbastanza limitato. Un aspetto, questo, che emerge anche dal nome per esteso del decreto: \u201cMisure urgenti per il rispetto degli obblighi previsti dalla direttiva 2008/50/CE sulla qualit\u00e0 dell\u2019aria\u201d.\n\n\u00abIl \u201cdecreto Clima\u201d non andrebbe neanche chiamato \u201cdecreto Clima\u201d, perch\u00e9 ha molto poco sul contrasto ai cambiamenti climatici rispetto a quello che effettivamente servirebbe mettere in campo\u00bb, ha evidenziato Caserini. \u00ab\u00c8 una buona legislazione in campo ambientale, con degli aspetti innovativi per esempio sulla mobilit\u00e0 sostenibile, ma non ha la visione e gli stanziamenti per quello che dovrebbe essere un vero \u201cdecreto Clima\u201d\u00bb. Di opinione simile sono anche alcune organizzazioni ambientaliste, come Greenpeace, che in un comunicato stampa del 10 ottobre 2019 ha scritto che \u00aboccorrerebbero provvedimenti ben pi\u00f9 radicali\u00bb.\n\nTra le misure di maggiore rilievo, contenute nei 18 articoli del decreto, ci sono il \u201cProgramma sperimentale buono mobilit\u00e0\u201d (per un valore totale di 255 milioni di euro) per incentivare la rottamazione di veicoli inquinanti; un programma sperimentale per la riforestazione delle citt\u00e0 metropolitane (per un importo di 15 milioni di euro); un fondo di 40 milioni di euro per i comuni per la realizzazione di corsie preferenziali per il trasporto pubblico; un fondo di 20 milioni di euro da destinare ai comuni per incentivare il trasporto scolastico con mezzi ibridi ed elettrici; una campagna di informazione nelle scuole dedicata all\u2019ambiente; il finanziamento (con 27 milioni di euro) delle macchinette cosiddette \u201cmangia-plastica\u201d, ossia quelle che raccolgono bottiglie di plastica e in cambio restituiscono un piccolo bonus; incentivi per favorire il mercato dei prodotti sfusi e alla spina.\n\nRicapitolando: la legge di Bilancio per il 2020 e il \u201cdecreto Clima\u201d, che contengono gli interventi pi\u00f9 significativi approvati nel 2019 per il contrasto ai cambiamenti climatici, non hanno mantenuto le promesse iniziali. Difficilmente poi, secondo il parere degli esperti, queste misure miglioreranno la posizione dell\u2019Italia, che gi\u00e0 oggi non \u00e8 tra i \u00abPaesi pi\u00f9 verdi al mondo\u00bb.\n\nCome mostra un approfondimento dell\u2019organizzazione britannica no-profit (Eciu) \u2013 che supporta un dibattito informato sui cambiamenti climatici \u2013 diversi Stati si sono impegnati a livello legislativo ad azzerare entro il 2050 le emissioni nette di C02 (ossia la differenza tra le emissioni prodotte e quelle assorbite in natura). Questo azzeramento \u00e8 l\u2019obiettivo che sta cercando di porre anche la Commissione europea per contrastare l\u2019aumento medio delle temperature.\n\nSuriname e Bhutan hanno gi\u00e0 raggiunto l\u2019obiettivo. Svezia, Regno Unito, Francia e Nuova Zelanda hanno approvato leggi in cui si impegnano formalmente a raggiungere emissioni zero entro il 2050 (la Svezia in realt\u00e0 gi\u00e0 nel 2045). Cile e Fiji hanno proposte delle norme simili, mentre altri nove Stati (tra cui Islanda, Svizzera, Danimarca e Costa Rica) hanno gi\u00e0 approvato documenti \u2013 ma non leggi \u2013 per raggiungere l\u2019azzeramento delle emissioni tra il 2030 e il 2050.\n\nCome spiega l\u2019 \u2013 pubblicato a fine dello scorso anno dal Programma delle Nazioni Unite per l'ambiente (Unep) \u2013 Italia e Germania rientrano tra i Paesi che stanno provando a dotarsi di una legislazione simile nel breve futuro, solo in quanto membri dell\u2019Unione europea. Come abbiamo visto infatti la Commissione ha proprio tra i suoi obiettivi dichiarati quello di imporre l\u2019azzeramento delle emissioni nette entro il 2050.", "lang": "it"}