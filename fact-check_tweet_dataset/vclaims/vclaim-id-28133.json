{"title": "No, i vertici del Mes non hanno una \u00abimmunit\u00e0 totale a vita\u00bb", "subtitle": "", "author": "pagellapolitica.it", "date": null, "vclaim_id": "vclaim-id-28133", "url": "https://pagellapolitica.it/dichiarazioni/8464/no-i-vertici-del-mes-non-hanno-una-immunita-totale-a-vita", "vclaim": "\u00abVi sembra normale che esistano persone con una immunit\u00e0 totale a vita? Con questa riforma del Mes voluta da Pd e 5 stelle, il consiglio di amministrazione ed il direttore generale del mes avrebbero immunit\u00e0 civile, amministrativa e penale perenne\u00bb.\n\nIl 3 dicembre, il deputato della Lega Gianluca Cantalamessa ha scritto su Facebook che con la riforma del Meccanismo europeo di stabilit\u00e0 (Mes) voluta da Partito democratico e Movimento 5 stelle, il direttore generale e il consiglio di amministrazione (Cda) del Mes avrebbero \u00abuna immunit\u00e0 totale a vita\u00bb.\n\nIl Mes \u00e8 il Meccanismo europeo di stabilit\u00e0, un\u2019istituzione europea incaricata di prestare soldi agli Stati in difficolt\u00e0. In una nostra recente analisi abbiamo spiegato com\u2019\u00e8 nato, come funziona e quali sono i punti salienti e le criticit\u00e0 della riforma.\n\nNella versione riformata del Trattato \u2013 che, lo ricordiamo, \u00e8 una bozza: il testo definitivo della riforma non \u00e8 ancora stato approvato n\u00e9 in sede comunitaria n\u00e9 in sede nazionale \u2013 l\u2019articolo 35 viene riproposto con le stesse identiche parole.\n\nAl massimo si pu\u00f2 dire \u2013 assecondando la forzatura del deputato leghista, considerato che questo trattato \u00e8 stato voluto dalle maggioranze parlamentari di tutti e 19 gli Stati dell\u2019area euro, non solo da alcuni partiti italiani \u2013 che l\u2019immunit\u00e0 sia stata voluta da Pd, Partito della Libert\u00e0 (Pdl), Futuro e Libert\u00e0 e Unione di centro (Udc), che nel 2012 hanno approvato le leggi di ratifica alla Camera e al Senato.\n\nCome abbiamo spiegato in un\u2019altra nostra recente analisi, l\u2019immunit\u00e0 funzionale \u00e8 goduta da tutti i ministri dei governi italiani, tra cui, per esempio, Matteo Salvini quando era ministro dell\u2019Interno per il caso Diciotti.\n\nIl deputato leghista Cantalamessa ha affermato che il consiglio di amministrazione ed il direttore generale del Mes avrebbero un\u2019immunit\u00e0 totale e a vita grazie alla riforma del Mes stesso.\n\nQuesto \u00e8 falso: l\u2019immunit\u00e0 prevista \u00e8 funzionale, dunque non totale n\u00e9 a vita. Copre solo i reati commessi nell\u2019esercizio delle proprie funzioni (e dunque copre solo gli atti commessi durante la carica). Inoltre \u00e8 prevista fin dalla versione originaria del Mes, pre-riforma, che era all\u2019epoca stata approvata s\u00ec dal Pd ma anche da diverse forze di centrodestra.", "lang": "it"}