{"title": "Spadek bezrobocia - czy Polska faktycznie jest liderem w tym wzgl\u0119dzie?", "subtitle": "Henryk Smolarz podkre\u015bli\u0142, \u017ce Polska przoduje je\u017celi chodzi o spadek bezrobocia. Czy jednak to, co powiedzia\u0142 Henryk Smolarz, jest prawd\u0105?", "author": "demagog.org.pl", "date": null, "vclaim_id": "vclaim-id-4542", "url": "https://demagog.org.pl/wypowiedzi/spadek-bezrobocia-czy-polska-faktycznie-jest-liderem-w-tym-wzgledzie/", "vclaim": "Spadek bezrobocia \u2013 czy Polska faktycznie jest liderem w tym wzgl\u0119dzie?\n\nWypowied\u017a ta jest fa\u0142szywa, bowiem pose\u0142 Smolarz przeoczy\u0142 fakt, \u017ce pod wzgl\u0119dem spadku bezrobocia wyprzedzi\u0142y nas 2 kraje, a tak\u017ce nie odni\u00f3s\u0142 si\u0119 do bardziej szczeg\u00f3\u0142owych danych, kt\u00f3re prezentuje np. GUS.\n\nJak wynika z danych MPiPS, w okresie 2007-2014 jedynie w Polsce, w Niemczech i na Malcie odnotowano spadek bezrobocia. We wszystkich pozosta\u0142ych krajach stopa bezrobocia w latach 2007-2014 wzros\u0142a. Nale\u017cy jednak wspomnie\u0107, \u017ce MPiPS wskazuje dane za rok 2007 i za 2014, bez uwzgl\u0119dnienia stanu bezrobocia na przestrzeni czasu.\n\nPose\u0142 Smolarz zagalopowa\u0142 si\u0119 nazywaj\u0105c Polsk\u0119 krajem, w kt\u00f3rym bezrobocie spada w najszybszym tempie. Ot\u00f3\u017c pod tym wzgl\u0119dem wyprzedzaj\u0105 nas: Malta (-0,5%) i Niemcy (-3,6%). W przypadku Polski by\u0142o to -0,1%.\n\nPonadto Polsce uda\u0142o si\u0119 osi\u0105gn\u0105\u0107 wynik poni\u017cej \u015bredniej unijnej w 2014 roku (9,5%), \u015brednia UE to za\u015b 10,2%. W roku 2013 by\u0142o to odpowiednio 10,4% dla Polski i 10,9% \u015brednia UE.", "lang": "pl"}