{"title": "Salvini e il taglio delle accise sulla benzina. La situazione tra promesse e aumenti", "subtitle": "Giovanni Paglia di Leu gli ha rimproverato di non aver ancora operato il taglio", "author": "www.agi.it", "date": "2018-09-01T07:38+0200", "vclaim_id": "vclaim-id-22579", "url": "https://www.agi.it/fact-checking/salvini_accise_benzina-4332630/news/2018-09-01/", "vclaim": "Giovanni Paglia, ex deputato di Sel e ora esponente di LeU, il 30 agosto ha scritto su Facebook: \u201cSalvini (\u2026) aveva promesso che [il taglio delle accise sulla benzina, n.d.R.] lo avrebbe fatto nel primo Consiglio dei Ministri, poi entro l\u2019estate, ora entro l\u2019anno, domani chiss\u00e0. Intanto da gennaio il pieno \u00e8 pi\u00f9 caro del 7%\u201d.\n\nIn realt\u00e0 non \u00e8 vero che paghiamo ancora le accise sulla benzina per quegli eventi lontani: fin dal 1995 l\u2019accisa sui carburanti \u00e8 definita in modo unitario - insomma, \u00e8 una voce sola nel costo del carburante - e il gettito che ne deriva non finanzia specifiche attivit\u00e0, quanto il bilancio statale nel suo complesso.\n\nIn ogni caso, dopo le elezioni, Salvini \u00e8 tornato sull\u2019argomento l\u201911 marzo affermando (min. 0.20): \u201cal primo Consiglio dei ministri, se ne avremo l\u2019occasione, cancellare le sette accise sulla benzina che partono dal 1935 mi sembra un\u2019operazione di verit\u00e0, perch\u00e9 pare (\u2026) che la guerra in Etiopia sia conclusa\u201d.\n\nAl di l\u00e0 di questo, Salvini \u00e8 tornato anche successivamente sul tema. Non abbiamo trovato una sua dichiarazione in cui dica di voler tagliare le accise sulla benzina entro l\u2019estate, ma \u00e8 vero che il 20 agosto abbia promesso di \u201ctagliare le accise sulla benzina che risalgono a 60-70 e anche 80 anni fa\u201d (vedi sopra) entro l\u2019anno.\n\nSecondo le tabelle del ministero dello Sviluppo economico, il prezzo al consumo della benzina senza piombo a gennaio 2018 era di 1.568,60 euro ogni mille litri. A luglio era passato a 1.630,46 euro ogni mille litri, con un aumento del 4% dovuto all\u2019aumento del prezzo industriale e conseguentemente dell\u2019Iva.\n\n\u00c8 vero che il ministro dell\u2019Interno ha promesso, sia in campagna elettorale sia dopo il voto, di tagliare le accise sulla benzina, in particolare quelle pi\u00f9 antiche. Queste, per\u00f2, sono state accorpate oltre vent\u2019anni fa in un\u2019unica cifra, all\u2019interno della quale non si pu\u00f2 distinguere tra diverse voci.\n\nDalle dichiarazioni rilasciate da Salvini, risulta che avesse prima promesso di procedere a questo taglio \u201cal primo Consiglio dei ministri\u201d e poi \u201centro l\u2019anno\u201d. Non abbiamo trovato dichiarazioni che parlassero del taglio \u201centro l\u2019estate\u201d.\n\n\u00c8 poi vero che il prezzo del pieno sia aumentato da gennaio a luglio, come afferma Paglia, ma non del 7% bens\u00ec del 4% per la benzina e del 4,5% per il gasolio. Questo aumento \u00e8 dipeso dall\u2019aumento del prezzo industriale delle materie prime.", "lang": "it"}