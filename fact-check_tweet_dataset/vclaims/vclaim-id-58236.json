{"title": "L\u2019Italia \u00e8 tra gli ultimi nell\u2019Ue per competitivit\u00e0 e competenze digitali", "subtitle": "", "author": "pagellapolitica.it", "date": null, "vclaim_id": "vclaim-id-58236", "url": "https://pagellapolitica.it/dichiarazioni/8617/litalia-e-tra-gli-ultimi-nellue-per-competitivita-e-competenze-digitali", "vclaim": "\u00abL'Italia \u00e8 al 24mo posto per competitivit\u00e0 digitale, prima di Polonia, Grecia, Romania e Bulgaria. Solo il 44% degli italiani tra 16 e 74 anni possiede competenze digitali, a fronte della media europea del 57%\u00bb\n\nCi sono poi gli indicatori dell\u2019\u201cintegrazione della tecnologia digitale\u201d, che misura la digitalizzazione delle imprese e il commercio elettronico, quello della \u201cdimensione dei servizi pubblici digitali\u201d, che misura la digitalizzazione dei servizi pubblici, concentrandosi sugli open data e sui servizi di sanit\u00e0 digitale.\n\nSecondo il Desi 2019, nel 2019 l\u2019Italia era al ventiquattresimo posto su 28 Paesi \u2013 il Regno Unito era ancora nell\u2019Ue \u2013 davanti a Polonia (41,6 punti), Grecia (38 punti), Romania (36,5 punti) e Bulgaria (36,3 punti). La media dei 28 Paesi Ue nel 2019 \u00e8 stata di 52,5 punti.\n\nL\u2019anno scorso il punteggio dell\u2019Italia ha segnato un +20 per cento rispetto al punteggio di 36,5 registrato nel 2017, mentre la media Ue \u00e8 cresciuta di un +11,9 per cento rispetto al punteggio di 46,5 del 2017. La posizione in classifica del nostro Paese \u00e8 rimasta per\u00f2 costante al ventiquattresimo posto.\n\n\u00abL\u2019Italia \u00e8 in buona posizione, sebbene ancora al di sotto della media dell\u2019Ue, in materia di connettivit\u00e0 e servizi pubblici digitali\u00bb, spiega il rapporto dedicato al nostro Paese. \u00abI servizi pubblici online e open data sono prontamente disponibili e la diffusione dei servizi medici digitali \u00e8 ben consolidata. La copertura a banda larga veloce e la diffusione del suo utilizzo sono in crescita (pur se quest'ultima rimane sotto la media), mentre sono ancora molto lenti i progressi nella connettivit\u00e0 superveloce\u00bb.\n\nNel rapporto Desi 2019 dedicato al nostro Paese, si legge (pag. 8) proprio il virgolettato di D\u2019Alfonso: \u00abSul fronte del capitale umano, l'Italia si piazza al ventiseiesimo posto fra gli Stati membri dell\u2019Ue e si trova quindi al di sotto della media Ue. Il livello delle competenze digitali di base e avanzate degli italiani \u00e8 al di sotto della media Ue. Solo il 44 per cento degli individui tra i 16 e i 74 anni possiede competenze digitali di base (57 per cento nell\u2019Ue)\u00bb.\n\nDunque \u00e8 vero che secondo il Desi 2019 meno della met\u00e0 di chi ha tra i 16 e i 74 anni in Italia ha competenze digitali di base, ossia sa usare per esempio un computer o uno smartphone, ma come specifica il rapporto questi dati sono del 2016.\n\nLuciano D\u2019Alfonso ha scritto su Facebook che l\u2019Italia \u00e8 tra i peggiori Paesi in Europa per competitivit\u00e0 digitale, davanti solo a Polonia, Grecia, Romania e Bulgaria. Secondo il senatore del Pd, \u00absolo il 44 per cento degli italiani tra 16 e 74 anni possiede competenze digitali, a fronte della media europea del 57 per cento\u00bb.\n\nSecondo i dati dell\u2019Ue, nel 2019 l\u2019Italia era al ventiquattresimo posto per competitivit\u00e0 digitale, davanti a Polonia, Grecia, Romania e Bulgaria. Il rapporto Desi 2019 riporta anche la percentuale di italiani tra 16 e 74 anni con competenze digitali di base (il 44 per cento), una statistica relativa al 2016.", "lang": "it"}