{"title": "La percentuale dei contratti a tempo determinato in Italia \u00e8 davvero in linea con quella europea?", "subtitle": "Abbiamo verificato le dichiarazioni del deputato del Partito democratico Stefano Lepri", "author": "www.agi.it", "date": "2018-07-28T14:09+0200", "vclaim_id": "vclaim-id-19611", "url": "https://www.agi.it/fact-checking/contratti_tempo_determinato_italia-4212300/news/2018-07-28/", "vclaim": "La media dell\u2019Unione europea a 28 Stati \u00e8 invece del 13,9%, quasi due punti in meno. Quella dei 19 Paesi che hanno l\u2019euro (l\u2019Eurozona) \u00e8 invece esattamente identica a quella italiana, al 15,7%.\n\nTra i Paesi europei grandi e medio-grandi hanno una percentuale inferiore la Germania (12,5%) e il Regno Unito (appena il 5,5%), mentre una superiore la Francia (16,5%), la Polonia (25,3%) e la Spagna (26,2%), che detiene la percentuale pi\u00f9 alta della Ue.\n\nPercentuali bassissime si registrano invece in Romania (1,2%) e Bulgaria (3,5%), e nelle repubbliche baltiche (Estonia 2,2%, Lettonia 2,7% e Lituania 1,2%). Parte di queste differenze, naturalmente, si spiega anche con la diversit\u00e0 delle legislazioni nazionali sul lavoro e delle tipologie contrattuali.\n\nLa percentuale di contratti a tempo determinato in Italia \u00e8 leggermente superiore (circa 2 punti) rispetto a quella della Ue a 28 Stati ed \u00e8 invece identica a quella dell\u2019Eurozona. Dunque Lepri \u00e8 impreciso, ma ha sostanzialmente ragione, nel dire che la percentuale italiana sia in linea con quella europea.", "lang": "it"}