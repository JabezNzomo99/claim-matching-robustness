{"title": "Nie, ta kobieta nie zrzuci\u0142a ksi\u0119dza z o\u0142tarza", "subtitle": "Nagranie z Brazylii, na kt\u00f3rym wida\u0107 kobiet\u0119 wbiegaj\u0105c\u0105 na o\u0142tarz i spychaj\u0105c\u0105 ksi\u0119dza podczas mszy \u015bwi\u0119tej dotar\u0142o r\u00f3wnie\u017c do polskich u\u017cytkownik\u00f3w. Kobiet\u0119 mia\u0142y zdenerwowa\u0107 jego s\u0142owa o \u201egrubych kobietach\u201d, kt\u00f3re \u201enie id\u0105 do nieba\u201d. Jednak ksi\u0105dz nic takiego nie m\u00f3wi\u0142.", "author": "sprawdzam.afp.com", "date": "2019-07-19T19:12:27+02:00", "vclaim_id": "vclaim-id-19552", "url": "https://sprawdzam.afp.com/nie-ta-kobieta-nie-zrzucila-ksiedza-z-oltarza", "vclaim": "Nie, ta kobieta nie zrzuci\u0142a ksi\u0119dza z o\u0142tarza\n\nNagranie z Brazylii, na kt\u00f3rym wida\u0107 kobiet\u0119 wbiegaj\u0105c\u0105 na o\u0142tarz i spychaj\u0105c\u0105 ksi\u0119dza podczas mszy \u015bwi\u0119tej dotar\u0142o r\u00f3wnie\u017c do polskich u\u017cytkownik\u00f3w. Kobiet\u0119 mia\u0142y zdenerwowa\u0107 jego s\u0142owa o \u201egrubych kobietach\u201d, kt\u00f3re \u201enie id\u0105 do nieba\u201d. Jednak ksi\u0105dz nic takiego nie m\u00f3wi\u0142.\n\n- W Brazylii, ultra-konserwatywny ksi\u0105dz-mizogin podczas mszy \u015bwi\u0119tej powiedzia\u0142, \u017ce \u201egrube kobiety nie id\u0105 do nieba\u201d - napisa\u0142a w lipcu po hiszpa\u0144sku jedna z u\u017cytkowniczek Twittera.\n\n- A poniewa\u017c grube kobiety mog\u0105 i\u015b\u0107 tam gdzie chc\u0105, niekt\u00f3re si\u0119 w\u015bciekaj\u0105 - doda\u0142a.\n\nNagranie do\u0142\u0105czone do tweeta obejrza\u0142o ponad 100 tys. os\u00f3b. Wida\u0107 na nim jak nagle na podwy\u017cszenie wpada kobieta i na oczach wiernych z ca\u0142ej si\u0142y zrzuca z o\u0142tarza ksi\u0119dza. Duchowny spada na ziemi\u0119 z oko\u0142o dw\u00f3ch metr\u00f3w. Informacja wraz z nagraniem ukaza\u0142a si\u0119 w wielu j\u0119zykach - po portugalsku, hiszpa\u0144sku i arabsku, r\u00f3wnie\u017c po angielsku i francusku. W wersji francuskiej, jest mowa og\u00f3lnie o ludziach grubych, a nie jedynie o grubych kobietach. \n\n\n\nInformacja wraz z nagraniem pojawi\u0142a si\u0119 po polsku kilka dni p\u00f3\u017aniej. Zamie\u015bci\u0142 j\u0105 m.in. portal informacyjny tv. \u201eSuperstacja\u201d. \u201eIstnieje jednak sp\u00f3r, czy te s\u0142owa rzeczywi\u015bcie pad\u0142y\u201d - czytamy na stronie telewizji na Facebooku.\n\nNagranie jest prawdziwe. Ksi\u0105dz Marcelo Rossi znany w Brazylii z transmitowanych w telewizji nabo\u017ce\u0144stw, ksi\u0105\u017cek, p\u0142yt zosta\u0142 rzeczywi\u015bcie zepchni\u0119ty z o\u0142tarza podczas mszy \u015bwi\u0119tej odprawionej 14 lipca w Cachoeira Paulista, mie\u015bcie w stanie S\u00e3o Paulo. Jednak powody ataku kobiety by\u0142y inne ni\u017c pisa\u0142y media.\n\nOds\u0142uchuj\u0105c s\u0142owa ksi\u0119dza, stwierdzili\u015bmy, \u017ce duchowny nic nie m\u00f3wi\u0142 o \u201egrubych kobietach\u201d.\n\n- Te r\u0119ce nie nale\u017c\u0105 do mnie. Grzeszne, s\u0142abe nale\u017c\u0105 do Jezusa, gdy\u017c ksi\u0105dz dzia\u0142a w imi\u0119 Chrystusa, by s\u0142u\u017cy\u0107, b\u0142ogos\u0142awi\u0107 - m\u00f3wi\u0142 ksi\u0105dz przed atakiem.\n\nAFP otrzyma\u0142a od organizuj\u0105cej wydarzenie wsp\u00f3lnoty Can\u00e7\u00e3o Nova, (w t\u0142umaczeniu na polski Nowa Pie\u015b\u0144) transkrypcj\u0119 ca\u0142ego kazania. Nie pojawiaj\u0105 si\u0119 w nim s\u0142owa o \u201egrubych kobietach\u201d. Okaza\u0142o si\u0119 \u017ce s\u0142owa te, kt\u00f3re rozesz\u0142y si\u0119 du\u017cym echem na Twitterze i Facebooku, nigdy nie zosta\u0142y przez niego wypowiedziane.\n\nTu\u017c przed zepchni\u0119ciem, ksi\u0105dz wychwala dojrza\u0142o\u015b\u0107 m\u0142odych ludzi obecnych w \u017cyciu publicznym, opisuj\u0105c przy okazji swoje w\u0142asne do\u015bwiadcznie jako ksi\u0119dza.\n\nPr\u00f3bowali\u015bmy te\u017c wyszuka\u0107 w Googlu wed\u0142ug s\u0142\u00f3w kluczowych by sprawdzi\u0107 czy z ust ksi\u0119dza kiedykolwiek pad\u0142a fraza \u201egrube kobiety nie id\u0105 do nieba\u201d. Wyszukiwanie nie przynios\u0142o \u017cadnych wynik\u00f3w.\n\nAg\u00eancia Lupa, najwi\u0119ksza agencja fact checkingowa w Brazylii, r\u00f3wnie\u017c oznaczy\u0142a t\u0119 informacj\u0119 jako nieprawdziw\u0105.\n\nW niekt\u00f3rych tweetach mo\u017cna przeczyta\u0107, \u017ce kobieta jest \u201efeministk\u0105\u201d. Nie istniej\u0105 \u017cadne przes\u0142anki by twierdzi\u0107, i\u017c kobieta kt\u00f3ra popchn\u0119\u0142a ksi\u0119dza jest zwi\u0105zana jakimkolwiek ruchem feministycznym.\n\nAFP skontaktowa\u0142o si\u0119 z lokaln\u0105 policj\u0105. Trzydziestodwuletnia kobieta, kt\u00f3rej to\u017csamo\u015b\u0107 okre\u015blono inicja\u0142ami V. H. F. S. pochodzi z oddalonego o 230 kilometr\u00f3w Rio de Janeiro. Sama przyzna\u0142a si\u0119 do problem\u00f3w ze zdrowiem psychicznym oraz, \u017ce leczy si\u0119 psychiatrycznie.\n\n- kobieta wyzna\u0142a, i\u017c chcia\u0142a jedynie porozmawia\u0107 z ksi\u0119dzem i, \u017ce nie mia\u0142a zamiaru go zaatakowa\u0107 - powiedzia\u0142.\n\nPortal informuje te\u017c, \u017ce ksi\u0119dzu nic z\u0142ego si\u0119 nie sta\u0142o a upadek nie spowodowa\u0142 u niego powa\u017cnych uszczerbk\u00f3w na zdrowiu.\n\nPodsumowuj\u0105c: nieprawdziwe jest twierdzenie, \u017ce ksi\u0105dz Marcelo Rossi zosta\u0142 zepchni\u0119ty z o\u0142tarza podczas niedzielnej mszy \u015bwi\u0119tej za s\u0142owa, \u017ce \u201egrube kobiety nie id\u0105 do nieba\u201d. Ksi\u0105dz takich s\u0142ow nie wypowiedzia\u0142 podczas nabo\u017ce\u0144stwa. Nie ma r\u00f3wnie\u017c dowod\u00f3w, \u017ce kobieta, kt\u00f3ra go zaatakowa\u0142a, by\u0142a zwi\u0105zana z ruchem feministycznym.", "lang": "pl"}