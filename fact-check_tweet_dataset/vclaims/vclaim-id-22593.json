{"title": "Quanto stava bene la Libia prima della guerra civile?", "subtitle": "", "author": "pagellapolitica.it", "date": null, "vclaim_id": "vclaim-id-22593", "url": "https://pagellapolitica.it/dichiarazioni/8256/quanto-stava-bene-la-libia-prima-della-guerra-civile", "vclaim": "Il pi\u00f9 comune \u00e8 il Prodotto interno lordo (Pil) e, in particolare, quello pro capite. Il Pil misura il valore dei beni e servizi prodotti in un\u2019economia in un dato periodo di tempo. Il Pil pro capite divide il valore ottenuto per il numero di cittadini del Paese: pi\u00f9 grande \u00e8 la popolazione, pi\u00f9 piccolo \u00e8 il valore del Pil pro capite (a parit\u00e0 di Pil).\n\nTorniamo all\u2019indice di sviluppo umano. Ideato dal programma delle Nazioni Unite per lo Sviluppo (Undp), lo strumento tiene in considerazioni tre aspetti del benessere: avere una vita lunga e sana, godere di uno standard di vita decente e, infine, di un buon livello di istruzione/conoscenze. Per valutare ognuna di queste componenti, l\u2019Hdi misura l\u2019aspettativa di vita alla nascita, il reddito nazionale lordo pro capite - che, contrariamente al Pil, misura anche i redditi dei cittadini generati all\u2019estero e riportati nel Paese - e due misure inerenti agli anni di educazione scolastica degli abitanti. Il risultato pu\u00f2 cos\u00ec variare da 0 (per niente sviluppato) a 1 (completamente sviluppato).\n\nNel 2010, anno prima della caduta di Gheddafi, il Pil pro capite reale (calcolato prendendo in considerazione un anno di riferimento e ricalcolando i prezzi come se fossero rimasti invariati) era pari a 12.120 dollari annui. Ci\u00f2 faceva della Libia il secondo Paese pi\u00f9 ricco del continente africano, preceduto solamente dalla Guinea Equatoriale (17.136 dollari pro capite). La Guinea Equatoriale aveva per\u00f2 una popolazione di soli 951 mila abitanti, contro i circa 6,2 milioni di abitanti del Paese libico.\n\nPer quanto riguarda l\u2019indice di sviluppo umano, la Libia aveva nel 2010 un Hdi del valore di 0,755. L\u2019aspettativa di vita era di 74,5 anni, gli anni medi di istruzione della popolazione erano 7,3 e il reddito lordo nazionale pro capite reale era di 17.068 dollari annui.\n\nNel 2017, al contrario, il Paese era scivolato alla 108\u00b0 posizione. L'Hdi ha registrato un valore pari 0,706 (-4,9 per cento). Il calo \u00e8 dovuto a un peggioramento di tutte e tre le componenti principali: l\u2019aspettativa di vita \u00e8 scesa a 72,1 anni (-3,2 per cento), l\u2019istruzione media della popolazione \u00e8 rimasta inalterata, ma gli anni attesi di istruzione per i bambini che hanno iniziato la scuola nel 2017 sono calati del 18,8 per cento (dai 16,5 anni del 2010 ai 13,4 anni del 2017). Infine, anche il reddito lordo nazionale pro capite si \u00e8 abbassato, toccando gli 11.100 dollari annui.\n\nIn termine di alfabetizzazione, la Libia si posizionava invece in sesta posizione tra i Paesi africani: l\u201988,4 per cento della popolazione sapeva leggere e scrivere. Il Paese era preceduto solamente dalla Guinea Equatoriale (93 per cento) dalle Seychelles (91,8 per cento), dallo Zimbabwe (91,4 per cento), dal Lesotho (89,5 per cento) e dal Sudafrica (89 percento). Allo stesso tempo, la Libia era la prima tra i Paesi africani per la percentuale di persone iscritte all\u2019universit\u00e0 sul totale della popolazione in et\u00e0 universitaria (55,7 per cento).\n\nInfine, il report dell\u2019indice di sviluppo umano ricorda come la Libia fosse il quarto Paese al mondo per i progressi non-economici fatti dal 1970 e come, nonostante la non-democraticit\u00e0 delle sue istituzioni, fosse riuscita a garantire servizi essenziali alle fasce medio-povere della societ\u00e0.\n\nSia il Pil pro capite reale sia l\u2019indice dello sviluppo umano sembrano dare ragione al senatore. La Libia nel 2010 godeva di un livello di benessere unico in Africa: la Guinea Equatoriale, il solo Paese con un Pil pro capite reale superiore a quello libico, aveva per\u00f2 un numero nettamente inferiore di abitanti (951 mila contro 6.170 milioni). La Libia era anche prima in Africa per indice di sviluppo umano (Hdi). Bisogna per\u00f2 ricordare come la Libia era (ed \u00e8) in fondo alle classifiche per quanto riguarda le libert\u00e0 civili e politiche godute dai suoi cittadini.", "lang": "it"}