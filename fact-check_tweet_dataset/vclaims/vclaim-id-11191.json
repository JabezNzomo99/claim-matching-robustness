{"title": "Kiedy W\u0119gry mia\u0142y najwi\u0119kszy wzrost inwestor\u00f3w?", "subtitle": "Kiedy W\u0119gry mia\u0142y najwi\u0119kszy wzrost inwestor\u00f3w? Sprawdzamy co na ten temat powiedzia\u0142 Ryszard Czarnecki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11191", "url": "https://demagog.org.pl/wypowiedzi/kiedy-wegry-mialy-najwiekszy-wzrost-inwestorow/", "vclaim": "Faktycznie, Parlament Europejski wystosowa\u0142 wobec W\u0119gier trzy rezolucje. Pierwsza z nich pochodzi z lipca 2011 roku, druga tak\u017ce z lipca, ale 2013 roku, a trzecia z czerwca 2015 roku.\n\nPierwsza z przyj\u0119tych rezolucji dotyczy zmiany w\u0119gierskiej konstytucji w dniu 18 kwietnia 2011 r. Ten rok uznajemy za pocz\u0105tek okresu, o kt\u00f3rym wspomina Ryszard Czarnecki w swojej wypowiedzi.\n\nW roku 2008 wybucha kryzys finansowy, co odzwierciedlone jest w danych za rok 2009, kiedy warto\u015b\u0107 bezpo\u015brednich inwestycji zagranicznych (BIZ) przyjmuje warto\u015b\u0107 ujemn\u0105 (patrz: tabela poni\u017cej). \n\n\n\nPierwsza rezolucja zosta\u0142a wystosowana w roku 2011. W tamtym roku warto\u015b\u0107 BIZ by\u0142a dodatnia, co mog\u0142oby potwierdza\u0107 s\u0142owa Ryszarda Czarneckiego, jednak z drugiej strony mo\u017cne by\u0107 to r\u00f3wnie\u017c uznane za odbicie stanu gospodarki po kryzysie.\n\nDodatkowo, warto\u015b\u0107 BIZ za rok 2013 (druga rezolucja) jest ujemna, co ju\u017c nie potwierdza prawdziwo\u015bci tezy z wypowiedzi wiceprzewodnicz\u0105cego Parlamentu Europejskiego.\n\n[Na chwil\u0119 obecn\u0105 nie dysponujemy danymi za rok 2015, w zwi\u0105zku z czym nie ma mo\u017cliwo\u015bci zweryfikowania prawdziwo\u015bci tezy odno\u015bnie efektu ostatniej z trzech rezolucji.]\n\nWypowied\u017a Ryszarda Czarneckiego sugeruje ponadto, \u017ce istnieje pozytywny wp\u0142yw rezolucji Parlamentu Europejskiego na gospodark\u0119 kraju, wobec kt\u00f3rego s\u0105 one wystosowywane. Zaznaczamy, \u017ce nie ma dowod\u00f3w na istnienie takiej korelacji.", "lang": "pl"}