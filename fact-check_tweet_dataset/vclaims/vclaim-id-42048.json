{"title": "Quando il M5s prometteva di \u00absmantellare\u00bb il Mes", "subtitle": "", "author": "pagellapolitica.it", "date": null, "vclaim_id": "vclaim-id-42048", "url": "https://pagellapolitica.it/dichiarazioni/8470/quando-il-m5s-prometteva-di-smantellare-il-mes", "vclaim": "aveva criticato la scelta del suo partito di dichiararsi favorevole alla riforma del Mes, lanciando un sondaggio sulla sua pagina Facebook. \u00abVolete che oggi in Aula voti NO al Mes nel rispetto del programma dei 5 stelle?\u00bb, ha scritto Paragone sui social. \u00abQuesto \u00e8 quello che \u00e8 scritto nel programma del M5s: \u201cIl Movimento 5 stelle in particolare si impegner\u00e0 alla liquidazione del Mes (Fondo \u2018Salva Stati\u2019)\u00bb. Il senatore del M5s ha poi bloccato il sondaggio, quando i s\u00ec (al 46 per cento) stavano raggiungendo i no (al 54 per cento), pubblicando uno screenshot con i risultati della consultazione informale su Facebook.\n\nMa \u00e8 vero come dice Salvini che il M5s si era impegnato nel programma elettorale allo \u00absmantellamento del Mes\u00bb? S\u00ec, il leader della Lega ha ragione, anche se bisogna precisare di quale programma elettorale si sta parlando: vediamo perch\u00e9.\n\nLa parola \u201cTrojka\u201d \u00e8 entrata negli ultimi anni nel dibattito pubblico europeo e sta a indicare, come spiega il sito del Parlamento europeo, la Commissione europea, la Banca centrale europea e il Fondo monetario internazionale, che si sono occupati della gestione dei piani di salvataggio dei Paesi durante la crisi economica nata nel 2010.\n\nNel dettaglio del programma approvato dagli iscritti al M5s, si leggeva che \u00abil M5S si opporr\u00e0 in ogni modo a tutti quei ricatti dei mercati e della finanza internazionale travestiti da \u201criforme\u201d. In particolare, si impegner\u00e0 allo smantellamento del Mes (Fondo \u201cSalva Stati\u201d) e della cosiddetta \u201cTroika\u201d, organismi sovranazionali che hanno appaltato la democrazia delle popolazioni imponendo, senza nessun mandato popolare, le famigerate \u201crigorose condizionalit\u00e0\u201d\u00bb.\n\nSecondo il programma votato nel 2017, il Mes era \u00abun ricatto per imporre politiche economiche fallite e fallimentari che arricchiscono lobby e corporazioni finanziarie a danno di diritti e Costituzioni nazionali\u00bb.\n\nIl 17 aprile 2018 \u2013 oltre un mese dopo le elezioni politiche del 4 marzo 2018 e quando ancora non si era riusciti a formare un nuovo governo \u2013 ha pubblicato un articolo intitolato \u201cIl programma del M5s \u00e8 stato cambiato. Ecco i documenti\u201d.\n\nPer quanto riguarda la nuova versione del \u201cProgramma Esteri\u201d \u2013 che si \u00e8 scoperto poi essere stata pubblicata il 21 febbraio 2018, come ha ricostruito in un lungo articolo Valigia Blu \u2013 ci sono state alcune modifiche sulla parte del testo relativa al Mes, ma non sostanziali (a differenza di quelle sulla Nato e sulla Russia). Insomma, la critica al \u201cFondo Salva-Stati\u201d era ancora presente.\n\nIn ogni caso, dunque, la differenza tra \u00abliquidazione\u00bb (versione pi\u00f9 aggiornata del programma) e \u00absmantellamento\u00bb non sembra essere sostanziale: la posizione del Movimento 5 stelle fortemente critica e contraria nei confronti del Meccanismo europeo di stabilit\u00e0 era evidente in entrambi i testi.\n\nIl tema del Mes \u00e8 poi scomparso nel programma del M5s per le elezioni europee di maggio 2019. Ma un riferimento al \u201cFondo Salva-Stati\u201d era invece presente nel firmato a maggio 2018 da Lega e M5s, prima dell\u2019insediamento del governo Conte I: l\u00ec si parlava per\u00f2 di \u00abrivedere l\u2019impianto\u00bb e non pi\u00f9 di cancellazione, un cambiamento molto rilevante rispetto al testo votato dagli iscritti del M5s l\u2019anno precedente.\n\n\u00abCon lo spirito di ritornare all\u2019impostazione delle origini in cui gli Stati europei erano mossi da un genuino intento di pace, fratellanza, cooperazione e solidariet\u00e0 \u2013 si legge nel \u2013 si ritiene necessario rivedere, insieme ai partner europei, l\u2019impianto della governance economica europea (politica monetaria, Patto di Stabilit\u00e0 e crescita, Fiscal compact, Mes, procedura per gli equilibri macroeconomici eccessivi, etc.) attualmente asimmetrico, basato sul predominio del mercato rispetto alla pi\u00f9 vasta dimensione economica e sociale\u00bb.\n\nCome spiega un dossier della Camera di novembre 2019, a giugno scorso \u2013 con in carica ancora il governo Lega-M5s \u2013 il Parlamento aveva approvato due risoluzioni identiche in cui si impegnava il governo, nel processo di riforma del Mes in sede europea, a non approvare modifiche \u00abche finiscano per penalizzare quegli Stati membri che pi\u00f9 hanno bisogno di riforme strutturali e di investimenti, e che minino le prerogative della Commissione europea in materia di sorveglianza fiscale\u00bb e a \u00abrender note alle Camere le proposte di modifica al trattato Mes\u00bb.", "lang": "it"}