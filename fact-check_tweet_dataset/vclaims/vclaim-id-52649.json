{"title": "Czy bezrobocie w Polsce w marcu spad\u0142o kolejny raz?", "subtitle": "Czy bezrobocie w Polsce w marcu spad\u0142o kolejny raz? Zapoznaj si\u0119 z nasz\u0105 najnowsz\u0105 analiz\u0105, w kt\u00f3rej sprawdzamy wypowied\u017a El\u017cbiety Rafalskiej.", "author": "demagog.org.pl", "date": null, "vclaim_id": "vclaim-id-52649", "url": "https://demagog.org.pl/wypowiedzi/czy-bezrobocie-w-polsce-w-marcu-spadlo-kolejny-raz/", "vclaim": "Czy bezrobocie w Polsce w marcu spad\u0142o po raz kolejny?\n\nWypowied\u017a El\u017cbiety Rafalskiej uznajemy za manipulacj\u0119, poniewa\u017c stopa bezrobocia w marcu 2020 roku w stosunku do dw\u00f3ch poprzednich miesi\u0119cy spad\u0142a zaledwie o 0,1 punktu procentowego. Natomiast w por\u00f3wnaniu do kilku ostatnich miesi\u0119cy roku poprzedniego stopa bezrobocia wzros\u0142a.\n\nZ kolei zgodnie z danymi Eurostatu stopa bezrobocia w Polsce w marcu 2020 roku by\u0142a najwi\u0119ksza od pa\u017adziernika 2019 roku.\n\nNa potrzeby analizy wzi\u0119li\u015bmy pod uwag\u0119 dane G\u0142\u00f3wnego Urz\u0119du Statystycznego i Eurostatu z ostatnich sze\u015bciu miesi\u0119cy (od pa\u017adziernika 2019 roku do marca 2020 roku \u2013 w obu przypadkach s\u0105 to najnowsze dane).\n\nJak wida\u0107, liczba zarejestrowanych bezrobotnych w marcu by\u0142a najni\u017csza od pocz\u0105tku roku. Od stycznia zmniejszy\u0142a si\u0119 ona o nieca\u0142e 13 tys., a w stosunku do lutego \u2013 o ok. 10 tys. Nie przek\u0142ada si\u0119 to jednak na wyra\u017any spadek procentowej stopy bezrobocia. Pomimo r\u00f3\u017cnicy w liczbach bezwzgl\u0119dnych mi\u0119dzy \u2013 styczniem a lutym o ok. 2,5 tys. \u2013 dla obu tych miesi\u0119cy odnotowano identyczn\u0105 stop\u0119 na poziomie 5,5 proc.\n\nOznacza to, \u017ce w stosunku do stycznia i lutego stopa bezrobocia w marcu spad\u0142a o zaledwie 0,1 punktu procentowego, co stanowi minimaln\u0105 r\u00f3\u017cnic\u0119. Dodatkowo w marcu odnotowano pierwszy spadek od p\u00f3\u0142 roku. Jeszcze w pa\u017adzierniku 2019 roku stopa bezrobocia wynosi\u0142a 5 proc., co przek\u0142ada\u0142o si\u0119 na 840,5 tys. os\u00f3b bezrobotnych. Do lutego 2020 roku warto\u015bci te regularnie ros\u0142y. W liczbach bezwzgl\u0119dnych liczba os\u00f3b bez pracy zwi\u0119kszy\u0142a si\u0119 przez p\u00f3\u0142 roku o prawie 70 tys.\n\nJako, \u017ce Eurostat nie podaje liczby bezrobotnych w warto\u015bciach bezwzgl\u0119dnych, prze\u015bledzili\u015bmy jedynie stopy bezrobocia. W poszczeg\u00f3lnych miesi\u0105cach wygl\u0105da\u0142y one nast\u0119puj\u0105co:\n\nZgodnie z tym zestawieniem bezrobocie w Polsce nie tylko ros\u0142o od grudnia 2019 roku, ale r\u00f3wnie\u017c w marcu br. by\u0142o najwy\u017csze od sze\u015bciu miesi\u0119cy. Stopa bezrobocia wy\u017csza by\u0142a ostatnio we wrze\u015bniu 2019 roku, kiedy to ukszta\u0142towa\u0142a si\u0119 na poziomie 3,06 proc.\n\u2022 None z rejestracji os\u00f3b bezrobotnych w powiatowych urz\u0119dach pracy \u2013 na tej podstawie obliczana jest stopa bezrobocia rejestrowanego, obliczana z cz\u0119stotliwo\u015bci\u0105 miesi\u0119czn\u0105 na koniec okresu sprawozdawczego, czyli na koniec miesi\u0105ca,\n\u2022 None /LFS w UE), kt\u00f3re realizowane jest w Polsce . Wyniki zebrane w tym badaniu pozwalaj\u0105 na wyliczenie stopy bezrobocia wg BAEL publikowanej co kwarta\u0142.\n\nZ kolei Eurostat prezentuje dane dotycz\u0105ce bezrobocia w uj\u0119ciu kwartalnym oraz rocznym na podstawie badania si\u0142y roboczej (LFS). Dane te pozyskiwane s\u0105 od krajowych urz\u0119d\u00f3w statystycznych, czyli w przypadku Polski \u2013 od GUS. Na potrzeby statystyk miesi\u0119cznych w UE Eurostat opracowuje zharmonizowan\u0105 stop\u0119 bezrobocia, opart\u0105 o metodologi\u0119 MOP. Z uwagi na brak mo\u017cliwo\u015bci otrzymywania miesi\u0119cznych wska\u017anik\u00f3w z BAEL, dla Polski dane szacowane s\u0105 przez Eurostat w oparciu o kwartalne wyniki badania si\u0142y roboczej (LFS/BAEL) oraz miesi\u0119czne dane z bezrobocia rejestrowanego, wyr\u00f3wnywane sezonowo i prognozowane na kolejne okresy.\n\nRozbie\u017cno\u015b\u0107 pomi\u0119dzy miesi\u0119czn\u0105 warto\u015bci\u0105 stopy bezrobocia na stronie Eurostatu (wyliczan\u0105 w oparciu o metodologi\u0119 MOP), a danymi dotycz\u0105cymi stopy bezrobocia rejestrowanego (obliczanej miesi\u0119cznie) prezentowanymi na stronie GUS wynika wi\u0119c z odmiennej metodologii zastosowanej przy gromadzeniu i opracowywaniu danych, w tym tak\u017ce z definicji osoby bezrobotnej.\n\nPrzyjmuj\u0105c za punkt wyj\u015bcia dane GUS, stopa bezrobocia w marcu 2020 roku rzeczywi\u015bcie zmniejszy\u0142a si\u0119 minimalnie wzgl\u0119dem lutego i stycznia, wzros\u0142a jednak w stosunku do ostatnich miesi\u0119cy poprzedniego roku. Ze wzgl\u0119du na to, \u017ce w wypowiedzi El\u017cbiety Rafalskiej spadek stopy bezrobocia przedstawiony jest jako sta\u0142a tendencja, jej wypowied\u017a oceniamy jako manipulacj\u0119.\n\nNale\u017cy r\u00f3wnie\u017c odnotowa\u0107, \u017ce zgodnie z danymi Eurostatu stopa bezrobocia w Polsce w marcu by\u0142a najwy\u017csza od p\u00f3\u0142 roku.", "lang": "pl"}