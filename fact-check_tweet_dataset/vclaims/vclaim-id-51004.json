{"title": "No, il Parlamento Ue non ha detto s\u00ec all\u2019\u00abinvasione\u00bb di migranti", "subtitle": "", "author": "pagellapolitica.it", "date": null, "vclaim_id": "vclaim-id-51004", "url": "https://pagellapolitica.it/dichiarazioni/8499/no-il-parlamento-ue-non-ha-detto-si-allinvasione-di-migranti", "vclaim": "Ma le cose stanno davvero cos\u00ec? Abbiamo verificato se le parole di Meloni corrispondano al vero o meno e la leader di Fratelli d\u2019Italia si merita una \u201cPanzana pazzesca\u201d.\n\nNel suo post su Facebook, Meloni fa riferimento a una votazione tenutasi il 15 gennaio 2020 al Parlamento europeo, dove \u00e8 stata approvata una risoluzione sulla \u201cRelazione annuale 2018 sui diritti umani e la democrazia nel mondo e sulla politica dell\u2019Unione europea in materia\u201d. Tra i 496 voti favorevoli (contro i 113 contrari e i 103 astenuti), ci sono anche quelli di tutti i 14 europarlamentari del Movimento 5 stelle, mentre i 5 europarlamentari di Fratelli d\u2019Italia si sono astenuti (quelli della Lega hanno votato contro).\n\nDa un lato, nel paragrafo 57 il Parlamento Ue \u00absottolinea la necessit\u00e0 di compiere reali passi, in linea con il Patto globale ( , nella versione in inglese, nda) sulla migrazione e i rifugiati, per accrescere l'autonomia dei rifugiati, estendere l'accesso a soluzioni che prevedono il coinvolgimento di Paesi terzi, migliorare le condizioni dei diritti umani nella gestione della migrazione, in particolare nei Paesi di origine o di transito, e garantire un ritorno sicuro e dignitoso\u00bb.\n\nRicapitolando: il Parlamento Ue \u2013 grazie anche al voto del M5s \u2013 non ha detto s\u00ec al Global Compact, ma ha approvato una risoluzione di carattere generale sui diritti umani, che in due punti cita il Global Compact (un documento su cui il Parlamento europeo aveva espresso il proprio apprezzamento gi\u00e0 pi\u00f9 di un anno fa) in relazione agli impegni che secondo l\u2019Aula si dovrebbero intraprendere per migliorare le condizioni dei migranti.\n\nPassiamo adesso a spiegare che cos\u2019\u00e8 il Global Compact \u2013 che ripetiamo, non \u00e8 stato l\u2019oggetto principale della votazione del Parlamento Ue \u2013 e perch\u00e9 non \u00e8 vero che questo testo \u00abd\u00e0 il via libera all\u2019invasione\u00bb di immigrati in Europa, come invece dice Meloni.\n\nTra il 10 e l\u201911 dicembre 2018, a Marrakech, in Marocco, \u00e8 stato approvato il (nonostante il voto contrario di alcuni Paesi Ue, come l\u2019Italia). Pochi giorni dopo, il 18 dicembre 2018, le Nazioni unite hanno invece approvato il .\n\nCome abbiamo chiarito in un fact-checking per del novembre 2018, il Global Compact a cui fa riferimento Meloni \u00e8 il primo ed \u00e8 un accordo intergovernativo non vincolante che non viola la sovranit\u00e0 degli Stati.\n\nPer esempio, l\u2019obiettivo numero 2 del \u00e8 quello di \u00abminimizzare le condizioni avverse e i fattori strutturali che spingono le persone ad abbandonare il proprio Paese di origine\u00bb. L\u2019obiettivo numero 4 mira invece ad assicurare che tutti i migranti siano in possesso di documenti legali di identit\u00e0, mentre il numero 5 promuove i canali regolari di immigrazione e quello numero 6 contrasta lo sfruttamento dei lavoratori immigrati (che fanno cos\u00ec concorrenza sleale agli autoctoni). L\u2019obiettivo numero 9 \u00e8 invece \u00abrafforzare la risposta transnazionale al traffico di migranti\u00bb.\n\nSecondo Giorgia Meloni, grazie al M5s il Parlamento europeo dice s\u00ec \u00abal Global Compact, il patto Onu che introduce il principio della migrazione libera e senza regole: praticamente il via libera all'invasione\u00bb. Abbiamo verificato e le cose non stanno cos\u00ec.\n\nInoltre i due patti globali dell\u2019Onu, e in particolare quello del (a cui si riferisce Meloni), hanno un contenuto tale da non giustificare in nessuna maniera allarmismi sul pericolo di un\u2019immigrazione libera e senza regole.", "lang": "it"}