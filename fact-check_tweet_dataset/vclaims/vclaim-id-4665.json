{"title": "Renzi e la riduzione delle tasse", "subtitle": "", "author": "pagellapolitica.it", "date": null, "vclaim_id": "vclaim-id-4665", "url": "https://pagellapolitica.it/dichiarazioni/5491/renzi-e-la-riduzione-delle-tasse", "vclaim": "Certo, per finanziare questa spesa il governo ha dovuto prevedere dei tagli di spesa e degli aumenti di imposte. Anche se \u00e8 vero, (secondo quanto osservato dagli analisti di Lavoce.info) che la maggiore spesa seguita dalla Legge di Stabilit\u00e0 sar\u00e0 finanziata prevalentemente da maggior debito**, ci sono effettivamente stati degli aumenti di tasse. Basta consultare non soltanto la slide di presentazione dello stesso governo, ma anche quanto \u00e8 stato infine inscritto sulla Gazzetta Ufficiale dopo l'approvazione della Legge di Stabilit\u00e0.\n\nSe facessimo il saldo tra maggiori uscite e maggiori entrate, almeno sul fronte fiscale, raggiungeremmo un saldo equivalente pi\u00f9 o meno a 12 miliardi di euro di minori tasse. D'altronde questo era il ragionamento fatto anche da che, pur considerando nel conteggio altre voci di entrata ed uscita, ha raggiunto pi\u00f9 o meno lo stesso risultato - una riduzione netta di 12,6 miliardi di euro per il 2015, piuttosto che i 18 miliardi annunciati da Renzi. Il nostro voto a questa dichiarazione \u00e8 \"N\u00ec\".\n\n* Attenzione, perch\u00e9 formalmente il \"bonus 80 euro\" non rappresenta una riduzione di tasse, bens\u00ec un aumento di spesa pubblica. Si tratta infatti di un sussidio orientato verso una categoria specifica dell'elettorato e nel bilancio dell'amministrazione pubblica finirebbe categorizzato come aumento di spesa piuttosto che come minore entrata. D'altronde basta vedere l'ultimo rapporto Istat sul conto economico trimestrale delle amministrazioni pubbliche: a fronte di un aumento delle uscite dello 0,8% nel 2014, le entrate totali sono cresciute dello 0,6%, e la pressione fiscale \u00e8 risultata in aumento di 0,1 punti percentuali rispetto all'anno precedente (salendo nel 2014 al 43,5%). Per approfondimenti vi consigliamo di leggere questo articolo di Mario Seminerio.\n\n** Il professor Daveri conclude la sua analisi con la seguente frase: La legge non porta a una netta riduzione di imposte, ma solo a una nuova allocazione del carico fiscale tra lavoro e risparmio (e imposte indirette, che potrebbero aumentare a seguito delle clausole di salvaguardia del 2016 e 2017)\". L'abbiamo contattato per ulteriori chiarimenti su questa osservazione, e ci ha confermato come questa frase possa essere ritenuta un commento agli andamenti della finanza pubblica tra il 2014 ed il 2017, dai quali si pu\u00f2 osservare un aumento delle entrate totali e la spesa.", "lang": "it"}