{"title": "Davvero in Lombardia gli asili sono gratuiti?", "subtitle": "", "author": "pagellapolitica.it", "date": null, "vclaim_id": "vclaim-id-55550", "url": "https://pagellapolitica.it/dichiarazioni/8390/davvero-in-lombardia-gli-asili-sono-gratuiti", "vclaim": "Chi dei due ha ragione? E qual \u00e8 la situazione in concreto? Abbiamo verificato.\n\nTra questi, 11.017 sono asili nido, dedicati ai bambini di et\u00e0 fino ai 3 anni, mentre i restanti sono servizi integrativi per la prima infanzia come \u00abspazi gioco\u00bb, \u00abservizi in contesto domiciliare\u00bb e \u00abcentri bambini e genitori\u00bb.\n\nLa capienza massima totale \u00e8 di 354 mila posti, ovvero circa il 24 per cento della popolazione residente al di sotto dei 3 anni (mandare i figli all\u2019asilo del resto \u00e8 una possibilit\u00e0 e non un obbligo). La media nazionale italiana \u00e8 distante dall\u2019obiettivo stabilito dall\u2019Ue nel 2002 con il Consiglio di Barcellona, che ha fissato la soglia da raggiungere al 33 per cento. Stando ai dati europei del 2016, solo 12 Paesi membri, tra cui Danimarca (70 per cento), Paesi Bassi (53 per cento) e Svezia (51 per cento), hanno raggiunto o superato questa questa soglia.\n\nTornando all\u2019Italia, ci sono delle grosse disparit\u00e0 tra le varie regioni. Facciamo qualche esempio: il numero di posti disponibili per i servizi destinati ai bambini sotto i 3 anni in Campania \u00e8 pari al 7,6 per cento del potenziale bacino di utenza, mentre in Valle d\u2019Aosta raggiunge il 44,7 per cento. In generale, oltre a quest\u2019ultima, solo Emilia-Romagna e Toscana superano il 33 per cento richiesto dall\u2019Ue.\n\nSecondo l\u2019elenco fornito dalla Regione Lombardia, aggiornato al 21 maggio 2019, ci sono 2.467 \u00abunit\u00e0 di offerta sociale prima infanzia\u00bb, in cui vengono inclusi asili nido, micronidi, i nidi famiglia e i centri per la prima infanzia - sia pubblici che privati - che hanno un totale di 64.000 posti autorizzati.\n\nAnche i dati Istat, riferiti al 2016, confermano queste statistiche specificando in aggiunta che le strutture pubbliche attive sono 710 e offrono 30.165 posti, mentre quelle private sono 1.657 per 33.824 posti.\n\nLa regione Lombardia prevede l\u2019azzeramento della retta di frequenza tramite l\u2019iniziativa \u00abNidi Gratis\u00bb, che si inserisce all\u2019interno del progetto \u00abReddito di Autonomia\u00bb. Tale progetto \u00e8 stato sperimentato inizialmente nel 2015 ed \u00e8 poi stato poi rinnovato nel 2016 - anno in cui viene inserita l\u2019iniziativa \u00abNidi Gratis\u00bb - , nel 2017, nel 2018 e nel 2019.\n\nQuesta misura consiste nel rendere gratuite le rette per i nidi e i micronidi pubblici e per quelli privati convenzionati con il pubblico. Precisiamo che l\u2019azzeramento del costo \u00e8 riferito alla sola retta di frequenza e \u00abnon pu\u00f2 essere utilizzato per eventuali costi aggiuntivi\u00bb quali la preiscrizione, l\u2019iscrizione o la mensa.\n\nI dati della regione Lombardia rivelano che nella 1\u00aa edizione (2016/2017) 417 comuni hanno fatto richiesta (sui 1.507 totali della Lombardia) e 390 comuni sono stati ritenuti idonei e sono state finanziate pi\u00f9 di 9.800 famiglie.\n\nL\u2019anno successivo i comuni idonei sono saliti a 444 (su 445 che hanno fatto richiesta) e sono state ammesse 14.175 famiglie.\n\nPer quanto riguarda l\u2019ultima edizione (2018/2019), i dati non sono ancora disponibili e l\u2019unica fonte \u00e8 la dichiarazione di Silvia Piani, assessore alle Politiche per la famiglia, genitorialit\u00e0 e pari opportunit\u00e0, secondo cui a tale misura hanno aderito oltre 500 comuni e 15.000 famiglie ne hanno beneficiato. I numeri sarebbero dunque in costante aumento.\n\nLa replica di Conte si presta a una duplice interpretazione: che in Lombardia ci sia solo un posto in asilo ogni quattro bambini, o che solo un posto su quattro di quelli esistenti sia gratuito. In entrambi i casi, come abbiamo visto, il presidente del Consiglio ha ragione.", "lang": "it"}