{"title": "Nei, det er ikke dekning for \u00e5 si at 28 prosent fremhever l\u00f8rdags- og s\u00f8ndagsarbeid som noe de personlig \u00f8nsker", "subtitle": "Tallene sier ikke noe om hvor mange nordmenn eller arbeidstagere totalt som personlig \u00f8nsker \u00e5 jobbe p\u00e5 helgedager.", "author": "www.faktisk.no", "date": null, "vclaim_id": "vclaim-id-22203", "url": "https://www.faktisk.no/faktasjekker/yZw/nei-det-er-ikke-dekning-for-a-si-at-28-prosent-fremhever-lordags-og-sondagsarbeid-som-noe-de-perso", "vclaim": "I den nye regjeringsplattformen fra 14. januar i \u00e5r ble det gjort klart at regjeringen vil forenkle reglene for s\u00f8ndagshandel. Det ble vist til \u00abNOU 2017:17 P\u00e5 ein s\u00f8ndag? Reglane om s\u00f8ndagshandel og konsekvensane av endringar\u00bb, som foreslo \u00e5 gj\u00f8re endringer i Helligdagsfredloven \u00a7 5. Form\u00e5let skulle v\u00e6re at man, blant annet, kunne holde st\u00f8rre butikker \u00e5pne p\u00e5 s\u00f8ndager. \u00d8nsket ble imidlertid raskt nedstemt i Stortinget. Allerede 31. januar samlet hele opposisjonen seg om et vedtak som hindret regjeringen i \u00e5 liberalisere reglene for s\u00f8ndagshandel.\n\nDet ser alts\u00e5 ikke ut til at det blir enklere \u00e5 handle p\u00e5 s\u00f8ndager med det f\u00f8rste, men debatten om s\u00f8ndags\u00e5pne butikker er likevel ikke lagt d\u00f8d. I en kommentar i Aftenposten l\u00f8rdag 3. februar skriver Civita-leder og tidligere H\u00f8yre-politiker Kristin Clemet at hun synes det er problematisk at opposisjonspartiene fikk stanset regjeringens \u00f8nske:\n\nLenger ned i teksten skriver Clemet f\u00f8lgende under mellomtittelen \u00abMange \u00f8nsker \u00e5 jobbe\u00bb:\n\nHer kommer hun alts\u00e5 med en konkret p\u00e5stand om at \u00ab28 prosent fremhever l\u00f8rdags- og s\u00f8ndagsarbeid som noe de personlig \u00f8nsker\u00bb, uten noen n\u00e6rmere kildeangivelse enn \u00e5rstallet 2004. Er det egentlig belegg for denne p\u00e5standen?\n\nFaktisk.no kontakter Kristin Clemet og ber henne om dokumentasjon p\u00e5 p\u00e5standen, og f\u00e5r raskt svar med henvisning til rapporten \u00abUlike arbeidskontrakter og arbeidstidsordninger\u00bb. Rapporten ble finansiert av Arbeids- og administrasjonsdepartementet og Fafo som en tilleggsunders\u00f8kelse til Arbeidskraftunders\u00f8kelsen (AKU) for andre kvartal 2004. Statistisk sentralbyr\u00e5 (SSB) publiserte denne i februar 2005. Tallene er dermed snart 14 \u00e5r gamle.\n\nHar ikke spurt alle\n\nAKU er en utvalgsunders\u00f8kelse hvor SSB sp\u00f8r 24 000 mennesker hvert kvartal om de er sysselsatte, arbeidsledige eller utenfor arbeidsstyrken. I denne tilleggsunders\u00f8kelsen har SSB bare spurt et delutvalg av de sysselsatte, noe som gir et utvalg p\u00e5 13 327 personer. I rapporten ser sp\u00f8rsm\u00e5let om s\u00f8ndagsarbeid som Clemet henviser til i sin kommentar slik ut:\n\nSp\u00f8rsm\u00e5let om l\u00f8rdagsarbeid er formulert p\u00e5 samme m\u00e5te.\n\nI rapporten kommer det imidlertid frem at sp\u00f8rsm\u00e5lene kun har blitt stilt til dem som allerede har l\u00f8rdags- eller s\u00f8ndagsarbeid.\n\nDermed sier ikke tallene noe om hvor mange av alle nordmenn totalt som personlig \u00f8nsker \u00e5 jobbe p\u00e5 helgedager, men bare hvor mange av de som allerede gj\u00f8r det som \u00f8nsker l\u00f8rdags- eller s\u00f8ndagsjobbing \u00abav personlige grunner\u00bb.\n\nI tillegg er ikke sp\u00f8rsm\u00e5let stilt til dem som jobber i turnus- eller skiftordning. Denne gruppen er i stedet spurt om skift/turnus er en ordning de \u00f8nsker av personlige grunner. De som bare jobber n\u00e5r det er behov for ekstrahjelp eller vikarer p\u00e5 arbeidsplassen er heller ikke spurt.\n\nDermed er en stor del av arbeidstakere som faktisk jobber l\u00f8rdager og s\u00f8ndager ikke med i denne delen av unders\u00f8kelsen.\n\nKristine Nergaard er forsker i Fafo, og har sett p\u00e5 bakgrunnstallene til unders\u00f8kelsen. Hun forteller at flertallet av de s\u00f8ndagsarbeidende ikke er spurt:\n\nI bare \u00e9n gruppe svarer flertallet \u00abja\u00bb p\u00e5 sp\u00f8rsm\u00e5let om de \u00f8nsker s\u00f8ndagsarbeid av personlige \u00e5rsaker, nemlig studenter/elever i deltidsjobb. Her svarer 62,1 prosent ja, mens 36,6 prosent svarer nei.\n\nClemet nevner ikke disse forbeholdene i kommentaren sin i Aftenposten, men allerede i det f\u00f8rste svaret sitt til Faktisk.no innr\u00f8mmer hun at hun kunne v\u00e6rt mer presis:\n\nHun mener likevel at tallene er relevante:\n\nI kommentaren sin nevner Clemet ogs\u00e5 en SIFO-rapport fra 2015. Her avgrenser Clemet seg til kun s\u00f8ndagsarbeid:\n\nRapporten er egentlig et prosjektnotat med tittel \u00abS\u00f8ndag \u2013 fortsatt en annerledesdag?\u00bb, utarbeidet av Forbruksforskningsinstituttet SIFO p\u00e5 oppdrag fra Hovedorganisasjonen Virke. Her har SIFO-forskerne Randi Lavik og Eivind Jacobsen spurt et landsrepresentativt utvalg av norske forbrukere om hvorvidt de \u00f8nsker s\u00f8ndags\u00e5pne butikker eller ikke. Sp\u00f8rreunders\u00f8kelsen forteller hvor mange som oppgir at de jobber p\u00e5 s\u00f8ndag, og hvordan disse oppgir at de opplever s\u00f8ndagsarbeid.\n\nFaktisk.no kontakter Randi Lavik, som n\u00e5 er pensjonert. Lavik har lest Clemets kommentar, og mener at Clemet siterer SIFO-notatet riktig n\u00e5r hun bruker tallene p\u00e5 andel som jobber s\u00f8ndag, og hva de synes om dette. Hun er likevel skeptisk:\n\nLavik peker ogs\u00e5 p\u00e5 at siste del av avsnittet om \u00abb\u00f8nder, h\u00e5ndverkere og kontorfolk\u00bb ikke er hentet fra SIFO-notatet:\n\nOg ganske riktig, her henter Clemet igjen fra den f\u00f8rste kilden: I tilleggsrapporten til AKU for andre kvartal 2004 er svaret p\u00e5 hvorvidt det \u00e5 jobbe p\u00e5 l\u00f8rdag eller s\u00f8ndag er en arbeidstidsordning som \u00f8nsker av personlige grunner, delt opp etter respondentenes yrke, og etter hvilken n\u00e6ring de jobber i. Men i Clemets kommentar st\u00e5r denne opplysningen hektet p\u00e5 SIFO-notatet, og Clemet tar ikke her forbehold her om at dette er 14 \u00e5r gamle tall som kun gjelder dem som allerede jobber p\u00e5 s\u00f8ndag.\n\nI 2015 publiserte Fafo notatet \u00abArbeidskraftbehov ved s\u00f8ndags\u00e5pne butikker\u00bb. Her s\u00e5 to forskere p\u00e5 hvor mange som m\u00e5tte regne med \u00e5 jobbe s\u00f8ndager hvis alle butikker skulle holde \u00e5pent p\u00e5 s\u00f8ndager. Forskerne fant at ca 46 000 nordmenn allerede jobbet i virksomheter innen varehandelen som er \u00e5pne p\u00e5 s\u00f8ndag, men dette antallet ble ansl\u00e5tt til \u00e5 \u00f8ke til 245 000 mennesker, slik at 59 % av alle ansatte i varehandelen ville v\u00e6re ansatt i en s\u00f8ndags\u00e5pen bedrift. I tillegg kommer et anslag p\u00e5 45 000 ansatte i andre bransjer, som caf\u00e9medarbeidere, n\u00e6ringsmiddelindustri, renhold og vektere, som ogs\u00e5 m\u00e5 regne med \u00e5 endre arbeidstid p\u00e5 grunn av s\u00f8ndags\u00e5pne butikker.\n\nHva da med poenget til Kristin Clemet om at det er 290.000 studenter i Norge, og at mange av dem vil gjerne arbeide litt ved siden av studiene?\n\nNergaards egen forskning har vist at det er store forskjeller p\u00e5 folks holdning til \u00e5 jobbe s\u00e5kalt ugunstig arbeidstid.\n\nForskerne spurte ikke om s\u00f8ndag, men om vakter p\u00e5 fredag kveld og l\u00f8rdag.\n\nNergaard mener det er vanskelig \u00e5 si noe om folks \u00f8nske om \u00e5 jobbe p\u00e5 s\u00f8ndag i rapportene Clemet viser til:\n\nFaktisk.no har ikke funnet tall p\u00e5 hvor mange nordmenn som \u00f8nsker \u00e5 jobbe s\u00f8ndager, og ekspertene vi har v\u00e6rt i kontakt med mener at dette ikke finnes. SIFO-notatet fra 2015 forteller imidlertid at til sammen 24 prosent av de spurte er helt eller delvis enig i at \u00abman kan like gjerne arbeide p\u00e5 s\u00f8ndager som andre dager\u00bb, men dette er ikke det samme som \u00e5 \u00f8nske \u00e5 jobbe s\u00f8ndag. 59 prosent er delvis eller helt uenig. Clemet har ikke nevnt dette i kommentaren sin.", "lang": "no"}