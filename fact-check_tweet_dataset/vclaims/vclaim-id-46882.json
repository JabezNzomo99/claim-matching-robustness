{"title": "Mai cos\u00ec tante famiglie, ma cos\u00ec tanto piccole", "subtitle": "", "author": "pagellapolitica.it", "date": null, "vclaim_id": "vclaim-id-46882", "url": "https://pagellapolitica.it/dichiarazioni/8483/mai-cosi-tante-famiglie-ma-cosi-tanto-piccole", "vclaim": "Nella sintesi del rapporto si legge che, nel biennio 2017-18, \u00able famiglie, 25 milioni e 700 mila, sono sempre pi\u00f9 numerose e sempre pi\u00f9 piccole (...) le persone sole sono il 33,0 per cento, in costante aumento nel corso degli anni\u00bb. In valore assoluto, si tratta* di circa 8,5 milioni di persone.\n\nIl peso percentuale delle famiglie unipersonali sul totale delle famiglie cresce costantemente ormai da diversi anni. Nel 1997-98 erano il 21,5 per cento, nel 2012-13 si \u00e8 sfondato il tetto del 30 per cento e adesso (biennio 2017-18) si \u00e8 arrivati al 33 per cento.\n\nDa un punto di vista territoriale, ci sono poi significative disuguaglianze tra Nord e Centro da un lato e Sud e Isole dall\u2019altro. La concentrazione di famiglie composte da una sola persona \u00e8 infatti massima nelle regioni del Nord (35,6 per cento nel Nord-ovest e 33,9 per cento nel Nord-est) e del Centro (34,9 per cento), mentre al Sud si ferma al 27,7 per cento e nelle Isole al 31,4 per cento.\n\nI Paesi Ue dove la percentuale di famiglie composte da una sola persona \u00e8 pi\u00f9 alto sono quelli scandinavi: Danimarca (44,1 per cento), Finlandia (43 per cento) e Svezia (42,5 per cento). In Norvegia, Paese extra-Ue, arriva addirittura al 46 per cento.\n\nGli Stati Ue dove invece la percentuale \u00e8 pi\u00f9 bassa sono invece Slovacchia (19,8 per cento), Cipro (20,8 per cento) e Portogallo (23,1 per cento).", "lang": "it"}