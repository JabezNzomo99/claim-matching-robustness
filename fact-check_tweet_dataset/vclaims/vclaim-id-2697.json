{"title": "Co wprowadza ustawa dotycz\u0105ca g\u00f3rnictwa?", "subtitle": "Co wprowadza ustawa dotycz\u0105ca g\u00f3rnictwa? Sprawdzamy co na ten temat powiedzia\u0142 Grzegorz Tobiszowski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-2697", "url": "https://demagog.org.pl/wypowiedzi/co-wprowadza-ustawa-dotyczaca-gornictwa/", "vclaim": "Ustawa o kt\u00f3rej mowa to \u201cUstawa z dnia 14 wrze\u015bnia 2016r. o zmianie ustawy o funkcjonowaniu g\u00f3rnictwa w\u0119gla kamiennego oraz niekt\u00f3rych innych ustaw\u201d.\n\nUstawa ta w por\u00f3wnaniu z ustaw\u0105 z dnia 22 stycznia 2015r. zmienia limit wydatk\u00f3w bud\u017cetowych w latach 2015-2018 z 3 do 7 mld z\u0142. Wydatki te, wed\u0142ug ustawy z dnia 7 wrze\u015bnia 2007r., maj\u0105 obejmowa\u0107 likwidacj\u0119 kopal\u0144, zak\u0142ad\u00f3w g\u00f3rniczych lub ich oznaczonych przez przedsi\u0119biorstwo cz\u0119\u015bci, a tak\u017ce na restrukturyzacj\u0119 zatrudnienia oraz pokrycie bie\u017c\u0105cych strat produkcyjnych przedsi\u0119biorstw, zak\u0142ad\u00f3w g\u00f3rniczych i ich cz\u0119\u015bci, kt\u00f3re ulegaj\u0105 likwidacji.\n\nNowelizacja z dnia 14 wrze\u015bnia 2016r. nie porusza jednak tematu wykorzystania wydatk\u00f3w, na kt\u00f3re limit zosta\u0142 podniesiony. Przepisy m\u00f3wi\u0105ce o tym, \u017ce urlop g\u00f3rniczy przys\u0142uguje pracownikom zatrudnionym pod ziemi\u0105 w kopalni lub w zak\u0142adzie g\u00f3rniczym, kt\u00f3remu ze wzgl\u0119du na wiek, \u0142\u0105czny sta\u017c pracy lub sta\u017c pracy pod ziemi\u0105 wykonywanej stale brakuje nie wi\u0119cej ni\u017c 4 lata do osi\u0105gni\u0119cia wieku emerytalnego czy jednorazowa odprawa pieni\u0119\u017cna przys\u0142uguje pracownikom, zatrudnionym w zak\u0142adach przer\u00f3bki mechanicznej w\u0119gla i na powierzchni kopalni, kt\u00f3rych sta\u017c pracy jest nie kr\u00f3tszy ni\u017c 5 lat zosta\u0142y uj\u0119te ju\u017c w ustawie z 7 wrze\u015bnia 2007r. w art.11d i art.11b.", "lang": "pl"}