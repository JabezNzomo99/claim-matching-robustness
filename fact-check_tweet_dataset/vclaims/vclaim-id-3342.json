{"title": "Zvarritjet 13 Vje\u00e7are t\u00eb Termocentralit", "subtitle": "", "author": "kallxo.com", "date": null, "vclaim_id": "vclaim-id-3342", "url": "https://kallxo.com/krypometer/zvarritjet-13-vjecare-te-termocentralit/", "vclaim": "\u201cTermoelektrana \u00ebsht\u00eb projekti i dyt\u00eb, neve ju sigurojm\u00eb q\u00eb n\u00eb momentin kur vjen te marrja e qeveris\u00eb, m\u00eb 12 qershor, brenda 90 dit\u00ebve do t\u00eb n\u00ebnshkruajm\u00eb marr\u00ebveshjen p\u00ebr nd\u00ebrtimin e Kosov\u00ebs C, me investitorin Contour Global, p\u00ebr 90 dit\u00eb ju siguroj se kjo marr\u00ebveshje do t\u00eb n\u00ebnshkruhet dhe do t\u00eb kemi gurthemelin shum\u00eb shpejt. Gjegj\u00ebsisht brenda 4 vite e gjysm\u00eb e parashohim q\u00eb t\u00eb nd\u00ebrtohet termoelektrana n\u00eb Kosov\u00eb\u201d, tha Abrashi n\u00eb Debat Pernime n\u00eb qershor.\n\n\u201cKonsideroj se gjith\u00e7ka duhet t\u00eb ndodh\u00eb n\u00eb koh\u00eb dhe hap\u00ebsir\u00eb. Gjith\u00e7ka q\u00eb ndodh me tep\u00ebr vones\u00eb mund t\u00eb mos ket\u00eb efektet e nj\u00ebjta, prandaj do t\u00eb angazhohemi maksimalisht dhe besoj se do t\u00eb arrij, ashtu si\u00e7 \u00ebsht\u00eb projektuar, n\u00eb janar t\u00eb vitit 2015 fituesi apo nd\u00ebrtuesi i termocentralit \u2018Kosova e re\u2019 do t\u00eb filloj\u00eb nd\u00ebrtimin\u201d, shton Ismajli, si\u00e7 raporton REL.\n\n\u201cMe investitorin amerikan jemi n\u00eb p\u00ebrmbyllje t\u00eb faz\u00ebs s\u00eb marr\u00ebveshjeve komerciale dhe presim q\u00eb nga fundi i qershorit- fillimi i korrikut, t\u00eb vazhdojm\u00eb me faz\u00ebn tjet\u00ebr q\u00eb do t\u00eb jet\u00eb pakoja tenderuese p\u00ebr nd\u00ebrtimin e termocentralit. N\u00ebse nuk kemi pengesa, nj\u00eb vit nga tash do t\u00eb nis\u00eb puna e v\u00ebrtet\u00eb e nj\u00ebrit nga investimet m\u00eb t\u00eb m\u00ebdha n\u00eb t\u00eb gjith\u00eb sektor\u00ebt\u201d, kishte th\u00ebn\u00eb Stavileci me dat\u00ebn 4 maj 2016.", "lang": "sq"}