{"title": "Quanto \u00e8 veramente grande Alitalia rispetto alle altre compagnie?", "subtitle": "Abbiamo verificato le affermazioni di Luigi Di Maio sulle dimensioni della compagnia aerea", "author": "www.agi.it", "date": "2018-04-13T07:40+0200", "vclaim_id": "vclaim-id-10335", "url": "https://www.agi.it/fact-checking/alitalia_confronto_altre_compagnie-3763482/news/2018-04-13/", "vclaim": "Il leader del Movimento 5 Stelle Luigi Di Maio \u00e8 stato ospite di Porta a Porta lo scorso 11 aprile e ha dichiarato (min. 51.05): \u201cAlitalia \u00e8 una delle societ\u00e0 in Europa che ha meno dipendenti rispetto a tutte le altre compagnie di volo che ci sono\u201d. Di Maio stava rispondendo a una domanda se, tra gli sprechi di Alitalia che vorrebbe eliminare, ci sia anche il personale.\n\nLe compagnie pi\u00f9 grandi sono in effetti molto lontane, anche se Alitalia ci tiene a specificare che alcune di queste - soprattutto le low cost - hanno solo personale dedicato all'aviation e non all'handling. Lufthansa, secondo le informazioni riportate sul sito ufficiale, ha impiegato (https://www.lufthansagroup.com/en/company.html) nel corso del 2017 una media di 128.856 dipendenti. Ryanair ne ha invece circa 14 mila (https://corporate.ryanair.com/about-us/fact-and-figures/), ancora secondo il sito ufficiale (nel suo rapporto annuale pi\u00f9 recente, i dipendenti sono indicati in 13.026 nel marzo 2017).\n\nInternational Airlines Group, secondo l\u2019ultimo report annuale qui scaricabile, ha avuto un numero medio di dipendenti di 63.422 nel 2017. Air France-KLM ha avuto 83.522 dipendenti nel 2017. Easyjet, per concludere la \u201ctop 5\u201d, aveva 12.280 dipendenti nel settembre 2017 (qui il report).\n\nTurkish Airlines secondo l\u2019ultimo report pubblico, relativo al 2016, ha 24.124 dipendenti, ma secondo Forbes e Financial Times nel 2017 sarebbero pi\u00f9 di 30 mila. Aeroflot secondo il proprio sito d\u00e0 lavoro a 21.500 persone (secondo il Financial Times a 14.700).\n\nNorwegian ha, secondo il suo sito internet () \u201ccirca 9.000 dipendenti\u201d (nel report relativo al 2016 ne riportava 5.796). SAS, secondo l\u2019ultimo rapporto relativo a febbraio 2018 qui scaricabile, ha avuto in media nell\u2019ultimo anno 10.172 dipendenti.\n\nWizz Air ha, secondo il report 2017 qui scaricabile 3.033 dipendenti, e Pegasus ne ha secondo il Financial Times 5.340, un numero in linea con quanto riportato dalla compagnia stessa sul suo sito, che parlava di 5.165 dipendenti a marzo 2016.\n\nTUI Group e Thomas Cook Group sono tour operator, proprietari di alberghi e altre strutture, al di l\u00e0 delle linee aeree, dunque il numero di dipendenti totali \u00e8 poco rilevante.\n\nHa pi\u00f9 dipendenti di Norwegian, SAS, Wizz Air e Pegasus, che pure hanno un numero di passeggeri superiore.\n\nAlitalia non ha \u201cmeno dipendenti\u201d rispetto a tutte le altre compagnie aeree europee. \u00c8 anzi ottava nel continente per numero di dipendenti, davanti \u2013 seppur di poco \u2013 a compagnie che trasportano molti pi\u00f9 passeggeri. Ma bisogna tenere conto del fatto che circa un quarto del personale Alitalia \u00e8 dedicato all'handling.", "lang": "it"}