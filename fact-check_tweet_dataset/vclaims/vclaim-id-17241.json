{"title": "Corruzione, quanto ci costi? La bufala dei 60 miliardi", "subtitle": "", "author": "pagellapolitica.it", "date": null, "vclaim_id": "vclaim-id-17241", "url": "https://pagellapolitica.it/dichiarazioni/7584/corruzione-quanto-ci-costi-la-bufala-dei-60-miliardi", "vclaim": "Nell\u2019intervista pubblicata lo scorso 8 dicembre dal giornale tedesco , e tradotta in italiano da , Alessandro Di Battista (M5S) ha risposto alla domanda \u00abCome finanziare tutto questo tenendo conto del debito pubblico?\u00bb. Il riferimento era alle misure principali proposte dall\u2019esponente Cinque Stelle come parte del suo programma, tra cui il reddito di cittadinanza e un piano di investimenti pubblici nell\u2019economia.\n\nSi tratta di una cifra citata spessissimo, ma che ha un\u2019origine poco chiara, \u00e8 molto probabilmente sbagliata ed \u00e8 stata smentita dalla Corte dei Conti stessa. La storia da cui nasce questo equivoco \u00e8 stata scoperta, tra i primi, nel 2012 dal ed \u00e8 poi stata ricostruita sul da Davide Maria De Luca.\n\nTutto comincia nel 2009. L\u2019allora procuratore generale della Corte dei Conti, Furio Pasqualucci, in una memoria pubblicata a giugno di quell\u2019anno, scrisse: \u00able stime effettuate dal SaeT (Servizio Anticorruzione e Trasparenza del Ministero della P.A. e dell\u2019innovazione), nella misura prossima a 50/60 miliardi di euro all\u2019anno, costituenti una vera e propria \u201ctassa immorale ed occulta\u201d pagata con i soldi prelevati dalle tasche dei cittadini\u00bb.\n\nMa nel rapporto del SaeT c\u2019\u00e8 scritto qualcosa di molto diverso: \u00abLe stime che si fanno sulla corruzione, 50-60 miliardi all\u2019anno, senza un modello scientifico diventano opinioni da prendere come tali ma che, complice a volte la superficialit\u00e0 dei commentatori e dei media, aumentano la confusione ed anestetizzano qualsiasi slancio di indignazione e contrasto\u00bb. Dunque una secca negazione dell\u2019affidabilit\u00e0 del dato dei 60 miliardi, qualificato come \u201copinione\u201d.\n\nIl dato dei 60 miliardi, secondo quanto ricostruito da , nascerebbe da un\u2019analisi della Banca Mondiale del 2004 sul costo economico della corruzione a livello globale, che lo quantificava in un trilione di dollari, cio\u00e8 il 3 per cento del Pil mondiale dell\u2019epoca. Qualcuno \u2013 non \u00e8 chiaro chi sia stato il primo \u2013 ha fatto lo stesso calcolo sul Pil italiano, ricavando cos\u00ec il dato dei 60 miliardi (ovviamente inaffidabile, in quanto il peso della corruzione varia da Paese a Paese).\n\nNel ha ufficialmente smentito il dato citato da Pasqualucci, definendolo una \u201cstima fantasiosa\u201d, e nella relazione del 2012 si \u00e8 espressa criticamente la stessa , ma non \u00e8 bastato.\n\nAlessandro Di Battista ha detto che il finanziamento del programma elettorale del M5S verr\u00e0 anche dalla lotta alla corruzione, quantificando il suo \u201ccosto\u201d per le casse dello Stato in 60 miliardi. \u00c8 una cifra che si sente citare molto spesso, ma che la stessa Corte dei Conti - a cui viene normalmente attribuita - ha smentito. Non \u00e8 chiara la sua origine, ma negli anni \u00e8 stata valutata come una \u201copinione\u201d o una \u201cstima fantasiosa\u201d. \u201cPinocchio andante\u201d per Di Battista.", "lang": "it"}