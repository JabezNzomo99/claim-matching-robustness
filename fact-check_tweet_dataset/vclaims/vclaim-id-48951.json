{"title": "Salvini sbaglia dicendo che \u00abin tutti i Paesi europei le scuole riaprono entro maggio\u00bb", "subtitle": "", "author": "pagellapolitica.it", "date": null, "vclaim_id": "vclaim-id-48951", "url": "https://pagellapolitica.it/dichiarazioni/8612/salvini-sbaglia-dicendo-che-in-tutti-i-paesi-europei-le-scuole-riaprono-entro-maggio", "vclaim": "La decisione di chiudere le scuole italiane \u00e8 \u00e8 stata presa con il Dpcm del 9 marzo che, di fatto, ha esteso (art. 1, co. 1) a tutto il territorio nazionale le misure gi\u00e0 in vigore in Lombardia e altre 14 province dal giorno precedente (art. 2, lett. h).\n\nA partire dal 10 marzo, quindi, studenti e insegnanti sono passati alla modalit\u00e0 della didattica a distanza per evitare assembramenti e ridurre il rischio di contagio.\n\nIn linea teorica, le misure dell\u2019ultimo Dpcm \u00absono efficaci fino al 17 maggio 2020\u00bb (art. 10, co. 1), ma al momento \u00e8 quasi certo che il ritorno in classe verr\u00e0 posticipato. In un\u2019intervista con del 25 aprile, per esempio, il presidente del Consiglio Giuseppe Conte ha dichiarato: \u00abLa scuola \u00e8 al centro dei nostri pensieri e riaprir\u00e0 a settembre\u00bb.\n\nLa riapertura graduale delle scuole francesi \u2013 chiuse dal 16 marzo \u2013 \u00e8 iniziata luned\u00ec 11 maggio con il via libera alle scuole elementari. Il 18 maggio seguiranno le medie (i ) e poi, in data da definirsi ma probabilmente a inizio giugno, le superiori. Tutti, comunque, dovranno seguire delle misure di sicurezza speciali: massimo 15 studenti per classe e obbligo di mascherina per insegnanti e studenti dalla scuola media in poi. Gli alunni, inoltre, potranno continuare a seguire le lezioni online.\n\nVia libera al ritorno in classe anche in Germania, dove la cancelliera Angela Merkel ha dato l\u2019ok per la riapertura a partire dal 4 maggio. La decisione finale, per\u00f2, spetta alle amministrazioni dei singoli , che si sono mosse seguendo tempistiche e modalit\u00e0 differenti, a volte anche anticipando la data indicata dal governo. In generale per\u00f2, come ha riassunto il in un articolo del 6 maggio, \u00abtutti i bambini [tedeschi] torneranno in classe prima delle vacanze estive\u00bb.\n\nI nostri colleghi fact-checker del network Soma ci hanno poi confermato che le scuole hanno gi\u00e0 riaperto, o lo faranno a breve, anche in Finlandia (14 maggio), Lussemburgo (riapertura graduale tra il 4 e il 25 maggio), Grecia (tra l\u201911 maggio e il 1\u00b0 giugno), Austria (tra il 4 e il 15 maggio) e Belgio (a partire dal 18 maggio). Stessa situazione per i Paesi Bassi, dove le scuole elementari hanno riaperto l\u201911 maggio; e la Danimarca, dove i bambini fino agli 11 anni sono tornati in classe gi\u00e0 il 14 aprile.\n\nMolti Paesi europei hanno quindi gi\u00e0 riaperto le scuole, oppure lo faranno entro giugno. Sappiamo per\u00f2 che almeno altri tre Stati, oltre all\u2019Italia, intendono riaprire le scuole solo all\u2019inizio del prossimo anno accademico. Vediamo quali sono.\n\nIn Spagna, le scuole sono chiuse in tutte le Comunit\u00e0 autonome dal 16 marzo scorso. Il 28 aprile il governo di Pedro Sanchez ha presentato un \u201c \u201d diviso in tre fasi e studiato con l\u2019obiettivo di raggiungere una \u00abnuova normalit\u00e0\u00bb entro \u00abfine giugno\u00bb. Per quanto riguarda le scuole, sul sito del governo spagnolo si legge che \u00abl\u2019anno scolastico ritorner\u00e0 ad un andamento regolare a settembre\u00bb.\n\nOltre a questi tre ci sono anche altri Paesi, poi, che si stanno preparando a tenere le scuole chiuse, sebbene non abbiano ancora rilasciato dichiarazioni ufficiali in merito. \u00c8 il caso della Polonia: attualmente il governo ha posticipato la riapertura al 24 maggio, ma i nostri colleghi del progetto Front Europejski hanno detto di aspettarsi che le scuole non riapriranno fino al prossimo anno scolastico.\n\nIl 12 maggio Matteo Salvini ha twittato: \u00abIn tutti i Paesi europei le scuole riaprono entro maggio. Noi siamo l'unico Paese europeo che ne riparla a settembre\u00bb. Questa affermazione \u00e8 imprecisa.\n\n\u00c8 vero che in Italia le scuole sono chiuse dal 10 marzo scorso e con tutta probabilit\u00e0 non riapriranno prima di settembre, come ha dichiarato anche il presidente del Consiglio Giuseppe Conte in un\u2019intervista a Repubblica del 25 aprile.\n\n\u00c8 falso, per\u00f2, che l\u2019Italia sia l\u2019unico Paese europeo in questa situazione e che \u00abin tutti i Paesi europei le scuole riaprono entro maggio\u00bb. Sebbene molti Stati si siano gi\u00e0 avviati verso un parziale o totale ripristino delle lezioni in classe, almeno tre Paesi (Spagna, Irlanda e Romania) hanno comunicato che aspetteranno l\u2019inizio del prossimo anno accademico prima di dare il via libera alla riapertura delle scuole e abbandonare le modalit\u00e0 di didattica a distanza. Altri, come la Polonia, non hanno ancora dato indicazioni in merito. Salvini si merita quindi un \u201cN\u00ec\u201d.", "lang": "it"}