{"title": "Czy sprawcami zamach\u00f3w w Pary\u017cu, Ankarze i Brukseli byli uchod\u017acy?", "subtitle": "Czy sprawcami zamach\u00f3w w Pary\u017cu, Ankarze i Brukseli byli uchod\u017acy? Sprawdzamy co na ten temat powiedzia\u0142 Ryszard Czarnecki.", "author": "demagog.org.pl", "date": null, "vclaim_id": "vclaim-id-11092", "url": "https://demagog.org.pl/wypowiedzi/czy-sprawcami-zamachow-w-paryzu-ankarze-i-brukseli-byli-uchodzcy/", "vclaim": "Czy sprawcami zamach\u00f3w w Pary\u017cu, Ankarze i Brukseli byli uchod\u017acy?\n\nPierwsz\u0105 cz\u0119\u015b\u0107 wypowiedzi uznajemy za opini\u0119, kt\u00f3ra nie podlega weryfikacji. Druga cz\u0119\u015b\u0107 wypowiedzi dotycz\u0105ca udzia\u0142u uchod\u017ac\u00f3w w zamachach by\u0142a mo\u017cliwa do zweryfikowania poprzez zebranie informacji na temat pochodzenia i obywatelstwa poszczeg\u00f3lnych terroryst\u00f3w. Pozwala to wykaza\u0107, kt\u00f3rzy z nich w rzeczywisto\u015bci byli imigrantami, co nast\u0119pnie umo\u017cliwia odpowied\u017a na pytanie, czy uchod\u017acy dokonali zamach\u00f3w.\n\nPrzy weryfikacji tej wypowiedzi opierali\u015bmy si\u0119 na doniesieniach medi\u00f3w (BBC, CNN, Deutsche Welle, Reuters, Associated Press, The New York Times, The Telehraph, The Guardian, Daily Mail, La Derni\u00e8re Heure, International Business Times). Nie uda\u0142o nam si\u0119 dotrze\u0107 do oficjalnych, jednoznacznych o\u015bwiadcze\u0144 w tych sprawach wydanych przez prokuratury lub rz\u0105dy pa\u0144stw wymienionych stolic. Wypowiedzi ich przedstawicieli funkcjonuj\u0105 jednak w mediach jako fragmenty wywiad\u00f3w lub o\u015bwiadczenia.\n\nZgodnie z informacjami podanymi przez BBC, z zamachami w Pary\u017cu zwi\u0105zanych by\u0142o co najmniej 10 os\u00f3b:\n\u2022 None \u2013 obywatel Francji, pochodzenia maroka\u0144skiego, urodzony w Belgii, sprawca samob\u00f3jczego zamachu na bary i restauracje.\n\u2022 None \u2013 obywatel Belgii, pochodzenia maroka\u0144skiego, sprawca zamachu na bary i restauracje, zgin\u0105\u0142 podczas szturmu policji na kryj\u00f3wk\u0119 w Saint Denis 18 listopada 2015 r.\n\u2022 None \u2013 obywatel Belgii, pochodzenia maroka\u0144skiego, sprawca zamachu na bary i restauracje, zgin\u0105\u0142 podczas szturmu policji na kryj\u00f3wk\u0119 w Saint Denis 18 listopada 2015 r.\n\u2022 None \u2013 obywatel Francji, pochodzenia algierskiego, sprawca zamachu w Bataclan, zgin\u0105\u0142 podczas szturmu policji na teatr.\n\u2022 None \u2013 obywatel Francji, sprawca zamachu w Bataclan, zgin\u0105\u0142 podczas szturmu policji na teatr.\n\u2022 None \u2013 obywatel Francji, sprawca zamachu w Bataclan, zgin\u0105\u0142 podczas szturmu policji na teatr.\n\nW sierpniu 2015 r. Salah Abdeslam przyby\u0142 na promie z W\u0142och do greckiego portu w Patras. 9 wrze\u015bnia 2015 r. by\u0142 kontrolowany na granicy w\u0119giersko-austriackiej. Przedstawiciele w\u0119gierskiego rz\u0105du potwierdzili jego obecno\u015b\u0107 na prze\u0142omie sierpnia i wrze\u015bnia w Budapeszcie na dworcu Keleti w celu rekrutowania imigrant\u00f3w. 3 pa\u017adziernika 2015 r. pojawi\u0142 si\u0119 w niemieckim Ulm, gdzie by\u0142 kontrolowany razem z Aminem Choukri (aresztowany wsp\u00f3lnie z Abdeslamem 18 marca 2016 r., posiada\u0142 fa\u0142szywy belgijski dow\u00f3d osobisty i fa\u0142szywy syryjski paszport).\n\nW tym samym dniu (3 pa\u017adziernika 2015 r.) dw\u00f3ch przysz\u0142ych zamachowc\u00f3w: Ahmad al-Mohammad oraz M. al-Mahmod, mia\u0142o zarejestrowa\u0107 si\u0119 na greckiej wyspie Leros jako syryjscy uchod\u017acy. Niemal w tym samym czasie (prze\u0142om wrze\u015bnia i pa\u017adziernika 2015 r.) na wyspie mia\u0142 by\u0107 widziany tak\u017ce inny zamachowiec, Abdelhamid Abbaoud. Imiona i nazwiska pierwszych dw\u00f3ch nie zosta\u0142y oficjalnie potwierdzone. Po zamachach przy jednym z nich znaleziono paszport wystawiony w\u0142a\u015bnie na Ahmada al-Mohammada, ale dokument uznano za sfa\u0142szowany. Inna wersja m\u00f3wi o tym, \u017ce paszsport m\u00f3g\u0142 zosta\u0107 skradziony poleg\u0142emu \u017co\u0142nierzowi, kt\u00f3ry s\u0142u\u017cy\u0142 w armii lojalnej wobec prezydenta Syrii Bashara al-Assada. \u015alad z wyspy Leros by\u0142 jednak mo\u017cliwy do zweryfikowania dzi\u0119ki pobranym wtedy od niego odciskom palc\u00f3w.\n\nBrytyjski The Telegraph odtworzy\u0142 drog\u0119 paszportu z Grecji. M\u0119\u017cczyzna pos\u0142uguj\u0105cy si\u0119 nim mia\u0142 dosta\u0107 si\u0119 na wysp\u0119 Leros na jednej z \u0142odzi wraz z imigrantami i 3 pa\u017adziernika zarejestrowa\u0107 jako uchod\u017aca. Serbska policja potwierdzi\u0142a, \u017ce 7 pa\u017adziernika przekroczy\u0142 on granic\u0119 serbsko-macedo\u0144sk\u0105. Dzie\u0144 p\u00f3\u017aniej, zgodnie z informacjami przekazanymi przez chorwack\u0105 policj\u0119, zg\u0142osi\u0142 si\u0119 do centrum dla uchod\u017ac\u00f3w, po czym wyruszy\u0142 w dalsz\u0105 podr\u00f3\u017c do Austrii. Tam \u015blad si\u0119 urywa i nie jest do ko\u0144ca jasne, w jaki spos\u00f3b paszport, a tak\u017ce pos\u0142uguj\u0105cy si\u0119 nim cz\u0142owiek, znale\u017ali si\u0119 we Francji.\n\nBelgijskie organy \u015bcigania nadal poszukuj\u0105 os\u00f3b odpowiedzialnych za zamachy. Do tej pory wiadomo, \u017ce byli to mi\u0119dzy innymi:\n\nNajim Laachraoui wraz z Salahem Abdeslamem byli kontrolowani na granicy w\u0119giersko-austriackiej we wrze\u015bniu 2015 r. Towarzyszy\u0142 im te\u017c trzeci terrorysta Mohamed Belkaid (Algierczyk, na terytorium Belgii przebywa\u0142 nielegalnie), zastrzelony przez belgijsk\u0105 policj\u0119 w czasie akcji antyterrorystycznej w Brukseli.\n\nO udzia\u0142 w zamachu podejrzewa si\u0119 r\u00f3wnie\u017c Naima al-Hameda, Syryjczyka, kt\u00f3ry mo\u017ce by\u0107 osob\u0105 widzian\u0105 z terrorystami na lotnisku Zaventem. Jest poszukiwany przez policj\u0119.\n\nWed\u0142ug informacji podawanych przez Daily Mail za sprawc\u00f3w uwa\u017ca si\u0119:\n\nOdpowiedzialno\u015b\u0107 za zamach wzi\u0105\u0142 zbrojny od\u0142am ugrupowania \u2013 Soko\u0142y Wolno\u015bci Kurdystanu. Mia\u0142 on by\u0107 odwetem za dzia\u0142ania tureckiego rz\u0105du wymierzone w ludno\u015b\u0107 kurdyjsk\u0105. W\u0142adze utrzymuj\u0105, \u017ce Seher \u00c7a\u011fla Demir do\u0142\u0105czy\u0142a do kurdyjskiej organizacji w 2013 r. i wtedy te\u017c wyjecha\u0142a z Turcji, by walczy\u0107 w p\u00f3\u0142nocnej Syrii. Kurdowie walcz\u0105 tam przeciwko Pa\u0144stwu Islamskiemu.\n\nNieca\u0142y miesi\u0105c wcze\u015bniej, 17 lutego 2016 r., r\u00f3wnie\u017c dosz\u0142o do zamachu w Ankarze. Pocz\u0105tkowo utrzymywano, \u017ce zamachowcem by\u0142 Syryjczyk, Salih Necar, kt\u00f3ry dosta\u0142 si\u0119 do Turcji jako uchod\u017aca. Badania DNA wykaza\u0142y jednak, \u017ce sprawc\u0105 by\u0142 Turek, Abdulbaki Somer. Do zamachu przyzna\u0142a si\u0119 organizacja Soko\u0142y Wolno\u015bci Kurdystanu.\n\nPodsumowuj\u0105c, wypowied\u017a jest fa\u0142szywa, poniewa\u017c 13 marca 2016 r. zamach\u00f3w w Turcji dokonali obywatele tego pa\u0144stwa. Dodatkowo cz\u0119\u015b\u0107 wypowiedzi: \u201cbo tam te\u017c przecie\u017c ten tak zwany uchod\u017aca by\u0142 sprawc\u0105 tego zamachu\u201d sugeruje, \u017ce zamachy we Francji i Belgii zosta\u0142y zorganizowane przez uchod\u017ac\u00f3w.\n\nTrzeba wyra\u017anie zaznaczy\u0107, \u017ce z przedstawionych informacji wynika, i\u017c terrory\u015bci wykorzystali szlaki imigrant\u00f3w jako drog\u0119 przedostawania si\u0119 do Europy, ale w przewa\u017caj\u0105cej wi\u0119kszo\u015bci s\u0105 to Francuzi lub Belgowie, nie za\u015b osoby, kt\u00f3re dosta\u0142y si\u0119 do Europy po raz pierwszy z najnowszymi falami imigrant\u00f3w. (Wyj\u0105tkiem mog\u0105 by\u0107 tu dwaj zamachowcy z Pary\u017ca o niepotwierdzonej to\u017csamo\u015bci oraz podejrzewany o zwi\u0105zek z zamachami w Brukseli Syryjczyk, Naim al-Hamed).", "lang": "pl"}