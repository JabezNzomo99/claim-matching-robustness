{"title": "Il bilancio di Palazzo Chigi \u00e8 aumentato di 600 milioni, ma...", "subtitle": "", "author": "pagellapolitica.it", "date": null, "vclaim_id": "vclaim-id-29092", "url": "https://pagellapolitica.it/dichiarazioni/8218/il-bilancio-di-palazzo-chigi-e-aumentato-di-600-milioni-ma", "vclaim": "\u00c8 vero, come afferma Alessia Morani (Pd), che con il governo Conte le spese messe a bilancio per la Presidenza del Consiglio sono aumentate di 600 milioni. Anzi, per la precisione di quasi 650 milioni. Ma questo aumento dipende da una riorganizzazione amministrativa, che ha accentrato a Palazzo Chigi spese che in precedenza erano disperse in altri rami della Pubblica amministrazione.\n\nAl netto di questo, le spese obbligatorie e di funzionamento della Presidenza del Consiglio sono comunque aumentate, anche se di pochissimo rispetto al totale: nel 2019 verr\u00e0 speso quasi un milione di euro in pi\u00f9 che nel 2018, lo 0,3 per cento circa. Insomma, l\u2019aumento del budget \u00e8 notevole, ma si spiega per lo pi\u00f9 con modifiche contabili che con un\u2019esplosione delle spese. \u201cN\u00ec\u201d per Morani.", "lang": "it"}