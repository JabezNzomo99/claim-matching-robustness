{"title": "G7 sulle Pari opportunit\u00e0: chi ha ragione tra Carfagna e Boschi?", "subtitle": "", "author": "pagellapolitica.it", "date": null, "vclaim_id": "vclaim-id-10885", "url": "https://pagellapolitica.it/dichiarazioni/7971/g7-sulle-pari-opportunita-chi-ha-ragione-tra-carfagna-e-boschi", "vclaim": "Mara Carfagna si riferisce all'appuntamento che si tenne a Roma il 9 e 10 settembre 2009, quando l'Italia aveva la presidenza del G8, e l'allora ministro Carfagna tenne il discorso inaugurale. Carfagna ha preso in giro la sottosegretaria Boschi, dicendo che l\u2019unica differenza \u00e8 che, in effetti, allora si tratt\u00f2 di G8 e non dell\u2019attuale G7 (a causa della recente sospensione della Russia*).\n\nQuella di Roma era un\u2019iniziativa parzialmente differente: un meeting che prevedeva, come si legge in uno dei comunicati stampa del Ministero degli Esteri, anche la presenza per esempio di \u201cministri provenienti da numerosi Paesi africani\u201d o dei ministri competenti di Paesi non del G8, come quello spagnolo o quello turco. Inoltre, non tutti i ministri competenti dei Paesi membri del G8 erano presenti, ma come riporta il sito del Ministero degli Affari Esteri solo quelli di Canada, Regno Unito e Unione europea, oltre naturalmente alla stessa Carfagna per l'Italia.\n\nNon \u00e8 quindi solo una questione nominale, come intende Mara Carfagna, perch\u00e9 nel caso del 2009 si tratt\u00f2 di una conferenza internazionale, mentre quella presieduta da Maria Elena Boschi \u00e8 a tutti gli effetti una riunione del G7, a prescindere dal fatto che oggi non sia pi\u00f9 chiamato G8 a causa dell'assenza della Russia.\n\nNon \u00e8 corretto dire, come fa Carfagna, che l'Italia nel 2009 tenne un G8 sulle Pari opportunit\u00e0, ma \u00e8 vero che organizz\u00f2 una importante conferenza internazionale sul tema della violenza contro le donne. Si pu\u00f2 pensare che quello sia stato un primo passo per affrontare l'argomento all'interno del G8, ma non si pu\u00f2 definirlo un G8 sulle Pari opportunit\u00e0, come quello che invece l'Italia ha effettivamente organizzato nel 2017 nell'ambito del G7. Per Mara Carfagna il verdetto \u00e8 \u201cN\u00ec\u201d.\n\n* La prima riunione del G7 risale al 1976, anche se gi\u00e0 l'anno prima c'era stato un G6 cui parteciparono Francia, Germania, Giappone, Italia, Regno Unito e Stati Uniti, cui si aggiunse appunto il Canada nel 1976 e la Cee nel 1977 (oggi partecipano ). L'idea era fissare un appuntamento annuale tra i Paesi allora pi\u00f9 industrializzati al mondo per discutere e coordinare le rispettive politiche economiche. Il G7 fu poi allargato alla Russia nel 1994 e fu rinominato ufficialmente G8 nel 1997. La stessa Russia \u00e8", "lang": "it"}