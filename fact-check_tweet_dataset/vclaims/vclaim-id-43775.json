{"title": "Stanotte 700 mila persone in Europa dormiranno per strada", "subtitle": "", "author": "pagellapolitica.it", "date": null, "vclaim_id": "vclaim-id-43775", "url": "https://pagellapolitica.it/dichiarazioni/8497/stanotte-700-mila-persone-in-europa-dormiranno-per-strada", "vclaim": "Come spiega una pagina dedicata al tema sul sito della Commissione europea, le cause tipiche che spingono le persone a vivere senza una dimora (homeless) sono, tra le altre cose, la povert\u00e0 e la disoccupazione, i problemi di salute e l\u2019inadeguato supporto da parte delle istituzioni pubbliche.\n\nEsistono comunque alcune stime sul numero di persone in Europa che ogni notte dormono senza avere una casa e la pi\u00f9 affidabile e citata tra queste \u00e8 quella contenuta nella \u201cQuarta panoramica sull\u2019esclusione abitativa in Europa\u201d.\n\nIl 62,5 per cento di questi viveva in aree metropolitane e un ulteriore 32,6 per cento in citt\u00e0 con una popolazione compresa tra i 70 mila e i 250 mila abitanti. Appena il 4,1 per cento viveva in comuni capoluogo con popolazione compresa tra i 30 mila e i 70 mila abitanti, e lo 0,8 per cento nei comuni periferici delle aree metropolitane.\n\nL\u2019eurodeputato del Pd \u00e8 vago nel parlare di case \u00abnon adeguate\u00bb, ma \u00e8 lo stesso rapporto \u201cQuarta panoramica sull\u2019esclusione abitativa in Europa\u201d a occuparsi anche del livello della qualit\u00e0 della vita abitativa nell\u2019Ue, citando i dati Eurostat-Silc, relativi alle interviste sul reddito e le condizioni di vita della popolazione Ue.\n\nAnche in questo caso, l\u2019Italia \u00e8 sopra la media Ue ed \u00e8 il peggiore tra i grandi Paesi europei, con il 5 per cento della popolazione (circa 3 milioni di persone) che ha dichiarato di vivere in \u201cdisagio abitativo grave\u201d.\n\nRicapitolando: i \u00ab40 milioni\u00bb citati da Majorino \u2013 con un leggero arrotondamento \u2013 sono dunque sostanzialmente corretti, perch\u00e9 fanno riferimento alle persone che non riescono a riscaldare a sufficienza la propria casa (una categoria che si sovrappone in parte, ma che \u00e8 comunque pi\u00f9 numerosa, di chi si trova a vivere in condizioni di \u00abgrave deprivazione abitativa\u00bb).\n\nIl primo \u00e8 una stima \u2013 da prendere quindi con il dovuto margine d\u2019incertezza \u2013 fatta da un\u2019organizzazione supportata dall\u2019Ue sul numero di persone che ogni notte in Europa dorme in strada o anche in rifugi temporanei e di emergenza. In ogni caso, come sottolinea il rapporto da cui proviene il dato dei \u00ab700 mila\u00bb, \u00e8 impossibile sapere con precisione quale sia il numero di persone senzatetto nell\u2019Ue.\n\nIl secondo dato invece \u00e8 confermato dalle rilevazioni Eurostat, e fa riferimento al numero di persone che in Europa dichiara di non riuscire a riscaldare a sufficienza la propria casa. Questo dato \u00e8 pi\u00f9 alto di quello di una categoria ancora pi\u00f9 specifica, che individua il numero di persone che vivono in condizioni di \u201cdisagio abitativo grave\u201d.", "lang": "it"}