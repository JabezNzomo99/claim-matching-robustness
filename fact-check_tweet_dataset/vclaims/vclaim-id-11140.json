{"title": "Czy polska czarna skrzynka znajduje si\u0119 w Polsce?", "subtitle": "Czy polska czarna skrzynka znajduje si\u0119 w Polsce? Sprawdzamy co na ten temat powiedzia\u0142 Mariusz Kierwi\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11140", "url": "https://demagog.org.pl/wypowiedzi/czy-polska-czarna-skrzynka-znajduje-sie-w-polsce/", "vclaim": "Czy polska czarna skrzynka znajduje si\u0119 w Polsce?\n\nJak czytamy w Raporcie Ko\u0144cowym Komisji Badania Wypadk\u00f3w Lotniczych Lotnictwa Pa\u0144stwowego po\u015bwi\u0119conym katastrofie, rz\u0105dowy Tupolew, kt\u00f3ry rozbi\u0142 si\u0119 w Smole\u0144sku, wyposa\u017cony by\u0142 w 4 nast\u0119puj\u0105ce urz\u0105dzenia rejestruj\u0105ce przebieg lotu:\n\u2022 None System MSRP-64M-6 odpowiedzialny za zapis parametr\u00f3w pracy zespo\u0142\u00f3w nap\u0119dowych, system\u00f3w pok\u0142adowych oraz wyposa\u017cenia z ostatnich 25 godzin lotu samolotu. Informacje te by\u0142y zapisywane na dw\u00f3ch rosyjskich rejestratorach M\u0141P-14-5 i KBN-1-1. Dane z tych urz\u0105dze\u0144 zosta\u0142y odczytane kolejno 11 i 14 kwietnia 2010 w siedzibie Mi\u0119dzypa\u0144stwowego Komitetu Lotniczego (MAK) w Moskwie w obecno\u015bci polskich specjalist\u00f3w oraz polskiego prokuratora wojskowego. 31 maja 2010 strona polska otrzyma\u0142a kopi\u0119 pierwotnych danych z tych rejestrator\u00f3w.\n\u2022 Rejestrator szybkiego dost\u0119pu typu ATM-QAR/R128ENC produkcji polskiej firmy ATM PP. Zapisywa\u0142 on r\u00f3wnie\u017c dane z systemu MSRP. Dane z tego rejestratora zosta\u0142y w ca\u0142o\u015bci odczytane 20 kwietnia 2010 roku w Instytucie Technicznym Wojsk Lotniczych w Warszawie przy udziale ekspert\u00f3w producenta, polskich prokurator\u00f3w oraz przedstawicieli MAKu.\n\u2022 None Rejestrator K3-63 umo\u017cliwiaj\u0105cy pomiar czasu, wysoko\u015bci barometrycznej, pr\u0119dko\u015bci przyrz\u0105dowej oraz przeci\u0105\u017cenia normalnego. Nie odnaleziono go na miejscu katastrofy.\n\u2022 None Magnetofon pok\u0142adowy MARS-BM rejestruj\u0105cy korespondencj\u0119 radiow\u0105, rozmowy pomi\u0119dzy cz\u0142onkami za\u0142ogi oraz d\u017awi\u0119ki w kabinie za\u0142ogi umo\u017cliwiaj\u0105cy zapis co najmniej 30 minut lotu. Dane z niego odczytano w obecno\u015bci polskich specjalist\u00f3w 11 kwietnia w siedzibie MAKu w Moskwie. Nast\u0119pnie zosta\u0142y one zabezpieczone i skopiowane przez polskich prokurator\u00f3w. 31 maja 2010 roku strona rosyjska przekaza\u0142a Komisji kopi\u0119 zapisu tego rejestratora.\n\nZgodnie z tym, co wskazali\u015bmy w prezydenckim samolocie znajdowa\u0142o si\u0119 wi\u0119cej ni\u017c jedna skrzynka. To, \u017ce 2 rejestratory s\u0105 rosyjskiej produkcji nie \u015bwiadczy o tym, \u017ce nie s\u0105 to polskie skrzynki. Znajdowa\u0142y si\u0119 one w polskim samolocie, wi\u0119\u0107 nale\u017cy je r\u00f3wnie\u017c uzna\u0107 za nale\u017c\u0105ce do Polski. W wypowiedzi pos\u0142a zosta\u0142 pomini\u0119ty ten szerszy kontekst w zwi\u0105zku z czym wypowied\u017a uznajemy za manipulacj\u0119. Pomimo tego, \u017ce jedna z polskich skrzynek rzeczywi\u015bcie by\u0142a ods\u0142uchana w Polsce i jest w naszym kraju to rejestrator K3-63 nie zosta\u0142 odnaleziony, a magnetofon pok\u0142adowy MARS-BM oraz rejestratory M\u0141P-14-5 i KBN-1-1 znajduj\u0105 si\u0119 w Moskwie, a my mamy jedynie ich kopie.", "lang": "pl"}