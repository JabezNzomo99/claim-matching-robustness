{"title": "Italia prima per soldi dal Recovery fund? Presto per dirlo", "subtitle": "", "author": "pagellapolitica.it", "date": null, "vclaim_id": "vclaim-id-71475", "url": "https://pagellapolitica.it/dichiarazioni/8631/italia-prima-per-soldi-dal-recovery-fund-presto-per-dirlo", "vclaim": "La presidente della Commissione europea Ursula von der Leyen ha presentato la proposta di un nuovo strumento chiamato il 27 maggio al Parlamento europeo. Si tratta, nella sostanza, del che era stato proposto dall\u2019Eurogruppo fin dal 9 aprile e, come avevamo spiegato in un nostro recente articolo, che era stato oggetto della recente proposta franco-tedesca.\n\nLo strumento dovrebbe avere, si legge sul sito della Commissione europea, una dotazione di 750 miliardi di euro \u2013 la cifra correttamente riportata da Boldrini \u2013 che verranno raccolti dalla Commissione stessa emettendo titoli di debito comune sui mercati finanziari. Questa emissione non \u00e8 di per s\u00e9, come abbiamo scritto in passato, una cosa senza precedenti ma la quantit\u00e0 di risorse mobilitate \u00e8 invece del tutto inedita.\n\nIl debito contratto dalla Ue sui mercati per finanziare dovr\u00e0 essere ripagato \u2013 motivo per cui abbiamo ritenuto in una nostra analisi sul tema che l\u2019espressione \u201cfinanziamenti a fondo perduto\u201d non fosse esatta \u2013 secondo la Commissione \u00abnon prima del 2028 e non dopo il 2058\u00bb. Ci\u00f2 avverr\u00e0 grazie a nuove entrate europee, i cui dettagli al 27 maggio ancora non sono noti ma von der Leyen al Parlamento europeo ha parlato di tasse sulle emissioni inquinanti e di web tax, e probabilmente anche coi contributi al bilancio degli Stati membri.\n\nI 750 miliardi di euro del saranno investiti tramite il bilancio comune dell\u2019Ue e in particolare attraverso tre pilastri: sostegno agli Stati tramite investimenti e riforme, incentivo agli investimenti privati e prevenzione in ambito sanitario con anche finanziamenti alla ricerca.\n\nIl primo pilastro \u00e8 di gran lunga quello pi\u00f9 consistente, in particolare grazie a una nuova da 560 miliardi, di cui 310 miliardi di finanziamenti e 250 miliardi di prestiti, che andranno soprattutto ai Paesi pi\u00f9 colpiti dalla crisi, e a una nuova iniziativa da 55 miliardi, destinata di nuovo ai Paesi pi\u00f9 colpiti e con gravi problemi di disoccupazione giovanile.\n\n\u00c8 sicuramente un\u2019indicazione il riferimento, negli strumenti pi\u00f9 consistenti, ai Paesi pi\u00f9 colpiti dalla crisi causati dalla pandemia (o affetti dal problema della disoccupazione giovanile: l\u2019Italia \u00e8 terzultima nell\u2019Ue dietro a Grecia e Spagna), considerato che l\u2019Italia sar\u00e0, secondo le previsioni della Commissione, il Paese con il calo del Pil maggiore nel 2020 dietro la Grecia (e l\u2019Italia \u00e8 decisamente superiore per Pil e popolazione alla Grecia).\n\nDavid Carretta, corrispondente dalle istituzioni europee di Radio Radicale, ha confermato sostanzialmente questi numeri e dato anche quelli di tutti gli altri Paesi, citando come fonte \u00abdocumenti interni alla Commissione\u00bb. Dalla classifica anticipata da Carretta risulterebbe in effetti che l\u2019Italia, con 172 miliardi di euro, sar\u00e0 la maggiore beneficiaria, seguita dalla Spagna, con oltre 140 miliardi, e, a grande distanza, dalla Polonia, con quasi 64 miliardi.\n\nI documenti interni della Commissione trapelati in queste ore, lo ribadiamo, fanno riferimento a una proposta e non sono quindi cifre definitive. Perch\u00e9 diventi realt\u00e0 sar\u00e0 infatti necessario il via libera degli Stati nazionali e sarebbe gi\u00e0 emersa la contrariet\u00e0 di alcuni Paesi \u201crigoristi\u201d che, gi\u00e0 in passato, avevano chiesto di puntare pi\u00f9 su prestiti che non su finanziamenti.\n\nLaura Boldrini il 27 maggio ha scritto su Twitter, a proposito del , che questo strumento avr\u00e0 a disposizione 750 miliardi di euro e che l\u2019Italia sar\u00e0 la maggiore beneficiaria.\n\nL\u2019affermazione contiene informazioni sostanzialmente corrette: lo strumento da 750 miliardi di euro proposto dalla Commissione europea si chiama , ma in sostanza si sovrappone al di cui si \u00e8 discusso finora. I 750 miliardi saranno in particolare 500 miliardi di finanziamenti e 250 miliardi di prestiti.\n\nMa Boldrini sbaglia nel sostenere che, in base a queste informazioni pure corrette, l\u2019Europa abbia gi\u00e0 voltato pagina e sia certo che l\u2019Italia riceva queste risorse. Come abbiamo detto, quella della Commissione \u00e8 una proposta e vista l\u2019opposizione di alcuni Stati \u2013 una minoranza, ma che in teoria pu\u00f2 esercitare un diritto di veto \u2013 non si pu\u00f2 escludere che subir\u00e0 modifiche prima della sua approvazione.", "lang": "it"}