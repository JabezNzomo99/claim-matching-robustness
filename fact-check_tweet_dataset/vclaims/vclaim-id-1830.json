{"title": "Mashtrimet me Brezovic\u00ebn", "subtitle": "", "author": "kallxo.com", "date": null, "vclaim_id": "vclaim-id-1830", "url": "https://kallxo.com/krypometer/mashtrimet-me-brezovicen/", "vclaim": "\u201cKosova ka aeroportin m\u00eb t\u00eb mir\u00eb dhe autostrad\u00ebn m\u00eb t\u00eb mir\u00eb n\u00eb Ballkan! Tani ne do t\u00eb nd\u00ebrtojm\u00eb qendr\u00ebn m\u00eb t\u00eb mir\u00eb turistike. Projekti Brezovica do t\u2019i krijoj\u00eb 4000 vende pun\u00eb p\u00ebr qytetar\u00ebt e Kosov\u00ebs. Sot u takova me investitor\u00eb nd\u00ebrkomb\u00ebtar\u00eb p\u00ebr t\u00eb siguruar ofert\u00ebn m\u00eb t\u00eb mir\u00eb p\u00ebr Kosov\u00ebn\u201d ka qen\u00eb postimi i Hashim Tha\u00e7it me dat\u00ebn 24 mars t\u00eb vitit 2014. Ky postim ishte p\u00ebrcjell me hashtagun #VendePune, pasi ishte koh\u00eb e fushat\u00ebs p\u00ebr zgjedhjet e 8 qershorit dhe Tha\u00e7i po e promovonte programin e tij \u201cMisioni i Ri\u201d. Pastaj, n\u00eb programin parazgjedhor t\u00eb PDK-s\u00eb ishte futur edhe projekti i Brezovic\u00ebs.\n\nPas plot\u00ebsimit t\u00eb disa procedurave t\u00eb parapara me dokumentet e projektit, Kontrata n\u00eb mes t\u00eb qeveris\u00eb s\u00eb Kosov\u00ebs dhe konsorciumit francez ishte n\u00ebnshkruar me 14 prill t\u00eb vitit 2015. Me 14 prill t\u00eb vitit 2015 ishte n\u00ebnshkruar kontrata n\u00eb mes t\u00eb Ministres s\u00eb Tregtis\u00eb dhe Industris\u00eb, Hykmete Bajrami n\u00eb em\u00ebr t\u00eb qeveris\u00eb s\u00eb Kosov\u00ebs dhe Pascal Roux, nga konzorciumi \u201cMDP Consulting \u2013 Compagnie des Alpes\u201d. T\u00eb pranish\u00ebm n\u00eb ceremonin\u00eb e n\u00ebnshkrimit kishin qen\u00eb edhe kryeministri, Isa Mustafa dhe z\u00ebvend\u00ebsi i tij, Hashim Tha\u00e7i. Edhe pse kontrata ishte n\u00ebnshkruar, ajo nuk kishte hyr\u00eb me automatiz\u00ebm n\u00eb fuqi pasi t\u00eb dy pal\u00ebt n\u00ebnshkruese kishin obligime shtes\u00eb p\u00ebr t\u00eb plot\u00ebsuar.\n\nHykmete Bajrami, ministre e Tregtis\u00eb dhe Industris\u00eb dhe udh\u00ebheq\u00ebse e komisionit nd\u00ebrministror t\u00eb projektit t\u00eb Brezovic\u00ebs pas d\u00ebshtimit ka folur se projekti i Brezovic\u00ebs do t\u00eb rinis shum\u00eb shpejt duke u bazuar n\u00eb ligjin p\u00ebr t\u00ebrheqjen e investimeve strategjike. Mir\u00ebpo, projekti i Brezovic\u00ebs m\u00eb nuk \u00ebsht\u00eb p\u00ebrmend gjat\u00eb vitit. N\u00eb nd\u00ebrkoh\u00eb, MTI-ja e ka iniciuar projektin tjet\u00ebr t\u00eb qendr\u00ebs s\u00eb skijimit n\u00eb Bog\u00eb t\u00eb quajtur Borea. E kan\u00eb mbajtur nj\u00eb konferenc\u00eb t\u00eb investitor\u00ebve, mir\u00ebpo ende nuk jan\u00eb hapur procedurat e tenderimit p\u00ebr k\u00ebt\u00eb projekt dhe as nuk \u00ebsht\u00eb b\u00ebr\u00eb ndonj\u00eb njoftim se qeveria ka nisur negociatat me ndonj\u00eb investitor\u00eb potencial.", "lang": "sq"}