{"title": "Nei, Tesla-biler sliter ikke merkbart p\u00e5 veien", "subtitle": "Det er tungtransport og piggdekk som sliter ned veiene.", "author": "www.faktisk.no", "date": null, "vclaim_id": "vclaim-id-9413", "url": "https://www.faktisk.no/faktasjekker/xVq/nei-tesla-biler-sliter-ikke-merkbart-pa-veien", "vclaim": "I forkant av fremleggelsen av statsbudsjettet for 2018 kunne Aftenposten avsl\u00f8re at regjeringen \u00f8nsker \u00e5 innf\u00f8re en engangsavgift p\u00e5 de st\u00f8rste el-bilene. Blant bilene p\u00e5 markedet i dag er det f\u00f8rst og fremst Tesla-er som vil bli ilagt den nye avgiften. I dag er alle el-biler fritatt for b\u00e5de engangsavgift og moms.\n\nDa finansminister Siv Jensen (Frp) la fram statsbudsjettet ble det klart at avgiften vil gjelde el-biler som veier mer enn to tonn. Den tyngste Teslaen p\u00e5 markedet veier nesten 2,5 tonn og vil med forslaget til regjeringen f\u00e5r en vektavgift p\u00e5 rundt 70 000 kroner.\n\nFrp\u00b4s parlamentariske leder bekrefter til Faktisk. no at han er riktig sitert, og det er det siste han her sier som vi \u00f8nsker \u00e5 se n\u00e6rmere p\u00e5. De fleste som leser Limis utsagn vil forst\u00e5 ham som at i motsetning til lettere el-biler s\u00e5 sliter Tesla\u00b4er s\u00e5 mye mer p\u00e5 veien at det forsvarer en avgift.\n\nMen er det slik at Tesla-bilene er s\u00e5 tunge at de sliter merkbart mer p\u00e5 veien?\n\nTransport\u00f8konomisk institutt (T\u00d8I) har i rapporten \u00abMarginale eksterne kostnader ved vegtrafikk\u00bb regnet p\u00e5 hvilken trafikk som utl\u00f8ser kostnader til vedlikehold av vei. I rapporten (side 66) st\u00e5r det:\n\nDet er alts\u00e5 tungtrafikk og piggdekk som sliter p\u00e5 veien. I Norge er det begrensninger for lastebiler med akseltrykk fra seks til 24 tonn. De st\u00f8rste Teslaene har et maksimalt akseltrykk bak p\u00e5 1,8 tonn.\n\nDa rapporten kom ut i 2014 sa forskningsleder Harald Thune-Larsen ved T\u00d8I dette til Aftenposten:\n\nN\u00e5r Faktisk tar kontakt med Thune-Larsen viser han ogs\u00e5 til den svenske rapporten \u00abRedovisning av regeringsuppdrag kring trafikens samh\u00e4llsekonomiska kostnader\u00bb. Han mener dette er den beste beregningen som er gjort av kostandene ved vegslitasje. Faktisk.no ringer professor Jan-Eric Nilsson ved svenske \u00abStatens v\u00e4g- och transportforskningsinstitut\u00bb (VTI). Han er helt klar p\u00e5 at vekten p\u00e5 en personbil ikke har noen innvirkning p\u00e5 veislitasje:\n\nHan sier at dersom noen \u00f8nsket \u00e5 skattelegge adferd som sliter p\u00e5 veiene burde de \u00f8ke gebyrene for piggdekk. Arild Ragn\u00f8y er sjefingeni\u00f8r i Vegdirektoratet.\n\nHan peker p\u00e5 det paradoksale i at det er privatbilene som betaler for veinettet i Norge, mens det er tungtransporten som sliter veiene ned.\n\nThune-Larsen p\u00e5 T\u00d8I har regnet ut hva slitasje p\u00e5 vegdekket koster per kj\u00f8rte kilometer. Prisen er ett tusendels \u00f8re per personbil per kilometer. Han skriver til Faktisk.no:\n\nDe fleste som h\u00f8rer uttalelsen vil forst\u00e5 den som at grunnlaget for avgifts\u00f8kningen er at Tesla\u00b4er sliter mer p\u00e5 veiene enn andre biler, siden de er s\u00e5 store og tunge. S\u00e5 registrerer vi at n\u00e5r vi ettersp\u00f8r dokumentasjon for p\u00e5standen s\u00e5 sier Limi at det ikke er dette han mener (se tilsvaret under). Vi faktasjekker likevel hva som er sagt og hvordan vi tror folk flest oppfatter det.\n\nGjennomgangen viser at det ikke er st\u00f8tte i skandinavias fremste forskning for \u00e5 si tunge personbiler som Tesla sliter mer p\u00e5 veiene enn andre biler. For veislitasjen har det bare marginal betydning om en bil veier ett eller to eller tre tonn.", "lang": "no"}