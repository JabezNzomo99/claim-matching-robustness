{"title": "Nei, asyls\u00f8kere f\u00e5r ikke maks pensjon uten \u00e5 ha l\u00f8ftet en finger", "subtitle": "Asyls\u00f8kere som ikke har l\u00f8ftet en finger f\u00e5r heller ikke 50\u00a0000 kroner mer enn vanlige minstepensjonister.", "author": "www.faktisk.no", "date": null, "vclaim_id": "vclaim-id-22218", "url": "https://www.faktisk.no/faktasjekker/6QM/nei-asylsokere-far-ikke-maks-pensjon-uten-a-ha-loftet-en-finger", "vclaim": "Dette skrev Facebook-gruppen Sl\u00e5 ring om Norge i en mye delt post. Gruppen har nesten 38 000 medlemmer og deler i hovedsak sterkt innvandringskritiske p\u00e5stander. I bildet til den aktuelle posten hevdes det at:\n\nKan det virkelig stemme at asyls\u00f8kere f\u00e5r \u00abmax pensjoner\u00bb uten \u00e5 ha jobbet? Og utgj\u00f8r dette rundt 50 000 kroner mer enn minstepensjonister f\u00e5r? Det er disse p\u00e5standene vi skal faktasjekke.\n\nSl\u00e5 ring om Norge hadde fjernet posten fra Facebook da denne faktasjekken ble publisert, men f\u00f8r det ble den delt over 1100 ganger. I tillegg hadde det kommet over 200 kommentarer og mer enn 1600 reaksjoner. Mange i kommentarfeltet var rystet over den p\u00e5st\u00e5tte forskjellsbehandlingen, og hetsen mot innvandrere flommet.\n\nFaktisk.no har kontaktet Sl\u00e5 ring om Norge og gitt administrator mulighet til \u00e5 dokumentere p\u00e5standene. Vi fikk f\u00f8lgende svar:\n\nSl\u00e5 ring om Norge \u00f8nsker alts\u00e5 ikke \u00e5 legge fram dokumentasjon for sine mye delte p\u00e5stander. Dagen etter at Faktisk.no tok kontakt, ba Facebook-gruppen om hjelp til \u00e5 finne fakta. \u00abHvor mye f\u00e5r en minstepensjonist i pensjon per m\u00e5ned? Og hvor mye f\u00e5r man om man har fullt opptjente pensjonspoeng?\u00bb l\u00f8d sp\u00f8rsm\u00e5lene.\n\nAlt tyder p\u00e5 at Sl\u00e5 ring om Norge fikk hjelp til \u00e5 finne fakta. Dagen etter at foresp\u00f8rselen ble delt, tok Facebook-gruppen selvkritikk:\n\nFaktisk.no har spurt Nav om asyls\u00f8kere kan f\u00e5 utbetalt pensjon i Norge. I en e-post svarer fagavdelingen:\n\nP\u00e5standen om at \u00abasyls\u00f8kere f\u00e5r max pensjoner uten \u00e5 ha l\u00f8ftet en finger\u00bb er alts\u00e5 ikke riktig.\n\nEn person kalles if\u00f8lge UDI \u00abn\u00e5r han eller hun har s\u00f8kt om beskyttelse (asyl) i Norge, og ikke har f\u00e5tt s\u00f8knaden sin endelig avgjort\u00bb. N\u00e5r s\u00f8knaden er ferdig behandlet, kalles man ikke lenger asyls\u00f8ker.\n\nDe som f\u00e5r positivt svar p\u00e5 s\u00f8knaden f\u00e5r innvilget opphold enten som eller p\u00e5 . Personer som f\u00e5r endelig avslag p\u00e5 s\u00f8knaden, m\u00e5 reise ut av Norge.\n\nMens asyls\u00f8kere ikke har rett p\u00e5 pensjon fra folketrygden, gjelder andre regler for flyktninger. Professor dr. juris ved Institutt for offentlig rett ved Universitetet i Oslo, Morten Kjelland, skriver f\u00f8lgende i en e-post til Faktisk.no:\n\nFlyktninger, men alts\u00e5 ikke asyls\u00f8kere, har enkelte fordeler i folketrygden sammenlignet med andre grupper. Kjelland oppsummerer de to viktigste fordelene slik:\n\nRegjeringen fremmet i fjor forslag om \u00e5 stramme inn trygdereglene for flyktninger, men fikk ikke st\u00f8tte i Stortinget. Endringene ville f\u00f8rt til at s\u00e6rordningen om blant annet alderspensjon ville blitt erstattet med behovspr\u00f8vde ordningen supplerende st\u00f8nad.\n\nVi har allerede sl\u00e5tt fast at Sl\u00e5 ring om Norge feilaktig hevder at asyls\u00f8kere kan f\u00e5 \u00abmax pensjoner uten \u00e5 ha l\u00f8ftet en finger\u00bb. P\u00e5standen stemmer heller ikke om man bytter ut \u00abasyls\u00f8kere\u00bb med \u00abflyktninger\u00bb. For \u00e5 f\u00e5 mer enn minstepensjon (det som n\u00e5 kalles minste pensjonsniv\u00e5), m\u00e5 ogs\u00e5 flyktninger jobbe og opparbeide seg pensjonsrettigheter.\n\nNav opplyser til Faktisk.no at flyktninger som ikke har jobbet i Norge, har rett til full minsteytelse (minstepensjon) gitt at de \u00f8vrige vilk\u00e5rene for pensjon er oppfylt (for eksempel alder og uf\u00f8rhet). Satsene for minste pensjonsniv\u00e5 fastsettes i forbindelse med den \u00e5rlige reguleringen av alderspensjoner.\n\nEn lignende p\u00e5stand som den vi faktasjekker her ble spredt p\u00e5 nettet i 2015. Nav publiserte da denne artikkelen, hvor de viser til konkrete eksempler for \u00e5 forklare hvordan reglene sl\u00e5r ut for tre personer med ulik status som tar ut alderspensjon ved fylte 67 \u00e5r:\n\u2022 Kari fra Norge. Har bodd i Norge hele livet. Ved fylte 67 \u00e5r f\u00e5r hun alderspensjon med full trygdetid (40 \u00e5r). Siden hun ikke har v\u00e6rt i arbeid f\u00e5r hun beregnet en minstepensjon. Minstepensjon kalles n\u00e5 minste pensjonsniv\u00e5.\n\u2022 Jelena fra Russland. Har f\u00e5tt innvilget opphold i Norge med grunnlag i familiegjenforening. Ved fylte 67 \u00e5r har hun bodd ti \u00e5r i Norge. Hun f\u00e5r beregnet en trygdetid p\u00e5 ti \u00e5r. Hun f\u00e5r beregnet en alderspensjon tilsvarende 10/40 deler av en minstepensjon.\n\u2022 Khaled fra Syria. Han har f\u00e5tt innvilget opphold i Norge som flyktning i henhold til utlendingslovens \u00a7 28. Ved fylte 67 \u00e5r har han bodd fem \u00e5r i Norge. Som f\u00f8lge av s\u00e6rreglene for flyktninger, f\u00e5r han innvilget full trygdetid og fullt s\u00e6rtillegg. Han f\u00e5r beregnet en minstepensjon.\n\nEn flyktning som \u00abikke har l\u00f8ftet en finger\u00bb \u2013 som m\u00e5 tolkes som at vedkommende ikke har jobbet \u2013 har alts\u00e5 rett p\u00e5 minste pensjonsniv\u00e5 hvis de \u00f8vrige vilk\u00e5rene for pensjon er oppfylt. N\u00f8yaktig det samme gjelder for en person som er f\u00f8dt i Norge og har bodd her hele sitt liv.\n\nEn flyktning med minstepensjon f\u00e5r alts\u00e5 ikke 50 000 kroner mer i \u00e5ret enn det andre minstepensjonister gj\u00f8r, if\u00f8lge Navs fagavdeling:\n\nHeller ikke professor Kjelland har h\u00f8rt om flyktninger som f\u00e5r 50 000 mer enn andre minstepensjonister:\n\nSl\u00e5 ring om Norge kommer med flere faktafeil i Facebook-posten, som n\u00e5 er slettet:\n\u2022 Asyls\u00f8kere kan ikke f\u00e5 pensjon gjennom folketrygden i Norge. For \u00e5 f\u00e5 det, m\u00e5 man ha f\u00e5tt opphold i Norge og status som flyktning.\n\u2022 Ingen \u2013 verken asyls\u00f8kere, flyktninger eller andre \u2013 f\u00e5r \u00abmax pensjon uten \u00e5 ha l\u00f8ftet en finger\u00bb. Hvis man ikke har jobbet, f\u00e5r man minste pensjonsniv\u00e5 (minstepensjon).\n\u2022 Flyktninger f\u00e5r beregnet minste pensjonsniv\u00e5 p\u00e5 samme m\u00e5te som alle andre. De f\u00e5r alts\u00e5 ikke \u00abca. 50 000 mer enn minstepensjonister som har slitt hele livet for \u00e5 bygge landet v\u00e5rt\u00bb.", "lang": "no"}