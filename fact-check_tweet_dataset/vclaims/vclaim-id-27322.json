{"title": "Solvik-Olsen kan ikke si at E39-strekningen vil bli ferdig ca. 576 \u00e5r raskere med regjeringens planer", "subtitle": "\u2013 Samferdselsdepartementets bruk av statistikk er ganske oppfinnsom.", "author": "www.faktisk.no", "date": null, "vclaim_id": "vclaim-id-27322", "url": "https://www.faktisk.no/faktasjekker/wo5/solvik-olsen-kan-ikke-si-at-e39-strekningen-vil-bli-ferdig-ca-576-ar-raskere-med-regjeringens-plane", "vclaim": "Tidligere i august var samferdselsminister Ketil Solvik-Olsen (FrP) p\u00e5 S\u00f8rlandet. Det var ogs\u00e5 VG. Anledningen var statsr\u00e5dens befaring av omr\u00e5det hvor utbyggingen av firefelts motorvei E39 p\u00e5 strekningen mellom Kristiansand og Stavanger etter planen skal bygges. Siden VG ogs\u00e5 var til stede fikk statsr\u00e5den mulighet til \u00e5 presentere et regnestykke for avisens lesere som viste at E39 ville bli ferdig \u00abca. 576 \u00e5r raskere enn takten de siste 50 \u00e5rene\u00bb.\n\nSelv om statsr\u00e5den sier \u00abca.\u00bb m\u00e5 tallet 576 \u00e5r kunne anses for \u00e5 v\u00e6re et ganske s\u00e5 eksakt tall. Det er derfor lett \u00e5 bli nysgjerrig p\u00e5 selve regnestykket. Heldigvis har VG, til glede for leserne, trykket det i sin helhet. Solvik-Olsen siteres slik:\n\nVegvesenet: Det var departementet som regnet\n\nIf\u00f8lge VG viser Solvik-Olsen til tall fra Vegvesenet. Faktisk.no ringer dit. Der har de lest VG-saken, men vil helst ikke kommentere den. Pressesjef Kjell Bj\u00f8rn Vinje sender oss f\u00f8lgende setning p\u00e5 e-post:\n\nI tillegg legger han ved en kopi av e-postkorrespondansen mellom Samferdselsdepartementet og Vegvesenet i sakens \u00e6rend. Her kommer det frem at departementet 27. juli ba Vegvesenet om \u00abnoen fakta om E39 mellom Stavanger Kristiansand\u00bb. N\u00e6rmere spesifisert ba de om svar p\u00e5 f\u00f8lgende:\n\u2022 N\u00e5r begynte man \u00e5 bygge firefelt fra Stavanger f\u00f8rste gang.\n\nVegvesenet svarte departementet allerede neste dag, og opplyste at lengden av E39 mellom Kristiansand og Stavanger er 229 km, og at det er til sammen 18 km firefelts vei p\u00e5 strekningen i dag. Byggestart p\u00e5 den f\u00f8rste parsellen var i 1967. Dette stemmer alts\u00e5 overens med tallene Solvik-Olsen bruker i regnestykket sitt. Han legger til grunn at den planlagte veistrekningen skal v\u00e6re ferdig i 2027. Men hvordan klarer statsr\u00e5den \u00e5 komme med en s\u00e5 presis beregning basert p\u00e5 disse tallene?\n\nFaktisk.no sp\u00f8r Samferdselsdepartementet om en n\u00e6rmere spesifisering av elementene i statsr\u00e5dens regnestykke. Etter noen dager f\u00e5r vi beskjed om at fagavdelingen regner p\u00e5 saken. Enda noen dager senere mottar vi f\u00f8lgende presisering:\n\u2022 Byggetiden for de f\u00f8rste 18 km med firefelts veg er 50 \u00e5r (2017-1967=50).\n\u2022 Dette inneb\u00e6rer en fremdrift p\u00e5 360 meter i \u00e5ret. (18/50=0,36)\n\u2022 Det er 211 km veg mellom Kristiansand og Stavanger som ikke er firefelts veg (229-18=211)\n\u2022 Bygges det 360 meter veg i \u00e5ret tar det 586 \u00e5r f\u00f8r man har bygget 211 km. (211/0,36=586,11)\n\nDepartementet har alts\u00e5 tatt \u00e5rstallet for f\u00f8rste byggestart av firefelts vei p\u00e5 strekningen som senere skulle bli E39, 1967, regnet ut at det er 50 \u00e5r siden, og delt byggetiden p\u00e5 de 18 kilometerne vei p\u00e5 disse \u00e5rene. Slik har de kommet frem til at det har blitt bygd 360 meter firefelts vei i \u00e5ret i perioden 1967-2017.\n\nFaktisk.no ber veiforsker Knut Boge ved Handelsh\u00f8yskolen p\u00e5 H\u00f8gskolen i Oslo og Akershus se p\u00e5 Solvik-Olsens regnestykke. Han mener det blir spekulativt \u00e5 regne slik Solvik-Olsen og departementet gj\u00f8r, siden veiutbygging i Norge har endret seg sv\u00e6rt mye siden 1967. If\u00f8lge SSBs statistikker var det i 1967 registrert 569 693 personbiler i Norge, mot 2 662 910 i dag. Det er alts\u00e5 nesten fem ganger s\u00e5 mange personbiler i dag. Boge utdyper:\n\nBoge trekker frem historien \u00abFali \u00e5 g\u00e5 i graset\u00bb av Kjell Aukrust for \u00e5 illustrere poenget sitt. Historien inneholder en utregning av gjennomsnittsst\u00f8rrelsen p\u00e5 de norske vikingene som Solan Gundersen visstnok har fra forskningssjefen i Statistisk Sentralbyr\u00e5:\n\nVi f\u00e5r ogs\u00e5 direkt\u00f8r \u00d8yvind Solberg Thorsen i Opplysningsr\u00e5det for veitrafikken (OFV) til \u00e5 se p\u00e5 regnestykket. Han synes det er bra at politikere fors\u00f8ker \u00e5 sette ting i perspektiv, men:\n\nVegvesenet bekrefter dette bildet. Deres oversikt over utbygde traseer av E39 p\u00e5 strekningen mellom Stavanger og Kristiansand ser slik ut:\n\nEn gjennomgang av budsjettproposisjoner og langtidsplaner (Norsk vegplan, Norsk veg- og vegtrafikkplan og Nasjonal transportplan) gjort av Seksjon for vegforvaltning og utvikling i Vegdirektoratet for Faktisk.no bekrefter ogs\u00e5 bildet: Det forel\u00e5 aldri en langsiktig plan om \u00e5 bygge ut det som i dag er E39 fra Kristiansand og Stavanger til en sammenhengende firefelts veistrekning i 1967:\n\nI regnestykket sitt har Solvik-Olsen alts\u00e5 likevel regnet med alle \u00e5rene fra 1967, da f\u00f8rste tras\u00e9 med firefeltsvei p\u00e5 veistrekningen ble bygget, men her ser vi at det har v\u00e6rt opphold mellom flere av de ulike byggeprosjektene.\n\nFor \u00e5 komme frem til svaret inneholder Solvik-Olsens regnestykke ogs\u00e5 et ansl\u00e5tt tidspunkt for ferdigstillelse \u2013 ca. 2027. Siden dette blir en fremskrivning, alts\u00e5 en slags sp\u00e5dom, er det umulig \u00e5 faktasjekke p\u00e5 vanlig m\u00e5te. Vi bestemmer oss likevel for \u00e5 finne ut hvor \u00e5rstallet kommer fra, og ringer Nye Veier AS, byggherre for E39-prosjektet.\n\nNye Veier AS er statlig eid aksjeselskap som skal planlegge, bygge, drifte og vedlikeholde viktige hovedveier. Selskapet ble etablert etter at stortingsmeldingen \u00abP\u00e5 rett vei: Reformer i veisektoren\u00bb Meld.St. 25 (2014-2015) ble vedtatt i juni 2015.\n\nKommunikasjonsr\u00e5dgiver i E39-prosjektet Nils Bernt Rinde har heller ikke veldig lyst til \u00e5 kommentere statsr\u00e5dens regnestykke, men sender oss f\u00f8lgende svar p\u00e5 e-post:\n\nSolvik-Olsens regnestykke inneholder alts\u00e5 en ukjent faktor: Det at veien skal st\u00e5 ferdig i 2027 er bare en ambisjon, som forutsetter b\u00e5de regulering, finansiering og vedtak for at den skal oppfylles.\n\nDet var ikke SSB\n\nVi kontakter VGs journalist p\u00e5 saken, Hilde Sandv\u00e6r, for \u00e5 sjekke om hun har mer informasjon om regnestykket enn det som kom p\u00e5 trykk. Hun sender oss regnestykket hun har f\u00e5tt av Solvik-Olsen p\u00e5 e-post, og legger til f\u00f8lgende:\n\nDette er f\u00f8rste gang SSB kommer opp i arbeidet med saken. Vi kontakter Samferdselsdepartementet igjen slik at vi kan bli satt i kontakt med den aktuelle personen derfra. Vi f\u00e5r da, raskt denne gangen, f\u00f8lgende svar p\u00e5 e-post:\n\nVi ringer til slutt sjefredakt\u00f8r i VG, Gard Steiro, for en kommentar til VGs arbeid med saken:", "lang": "no"}