{"title": "Quello che vuole la Lega \u00e8 tutto nel Contratto di governo?", "subtitle": "", "author": "pagellapolitica.it", "date": null, "vclaim_id": "vclaim-id-37087", "url": "https://pagellapolitica.it/dichiarazioni/8298/quello-che-vuole-la-lega-e-tutto-nel-contratto-di-governo", "vclaim": "\u00abChiedo solo di rispettare il Contratto di governo. L\u2019autonomia c\u2019\u00e8, la flat tax c\u2019\u00e8, il decreto sicurezza bis c\u2019\u00e8. E sulla Tav il progetto \u00e8 stato rivisto e rifinanziato\u00bb\n\nIl 1\u00b0 giugno, in un ricevimento al Quirinale, il leader della Lega Matteo Salvini ha detto ai giornalisti: \u00abChiedo solo di rispettare il Contratto di governo. L\u2019autonomia c\u2019\u00e8, la flat tax c\u2019\u00e8, il decreto sicurezza bis c\u2019\u00e8. E sulla Tav il progetto \u00e8 stato rivisto e rifinanziato\u00bb.\n\nMa tutti questi temi sono davvero nell\u2019accordo firmato tra Lega e M5s oltre un anno fa? Con \u2013 il nuovo progetto di \u2013 abbiamo verificato quanto c\u2019\u00e8 di vero nella dichiarazione del ministro dell\u2019Interno.\n\nLa cosiddetta \u201cautonomia differenziata\u201d (chiamata anche \u201cregionalismo asimmetrico\u201d) pu\u00f2 diventare effettiva per\u00f2 solo dopo una trattativa con lo Stato. Negli ultimi mesi, questo tema \u2013 caro soprattutto alla Lega \u2013 \u00e8 tornato d\u2019attualit\u00e0 perch\u00e9 il governo \u00e8 in fase di discussione con tre regioni che hanno fatto richiesta di maggiore autonomia: Lombardia, Veneto ed Emilia-Romagna.\n\nUna delle questioni centrali su cui Lega e M5s restano in disaccordo riguarda le risorse economiche: quanti soldi saranno assegnati alle regioni con pi\u00f9 autonomia in base alle nuove competenze assegnate? Ad oggi, una risposta definitiva ancora non c\u2019\u00e8: gli unici documenti ufficiali sono le bozze di accordo pubblicate il 25 febbraio 2019 dal Dipartimento per gli affari regionali e le autonomie.\n\nLa promessa \u00e8 quindi da ritenersi ancora non mantenuta, ma \u00e8 vero che la concessione pi\u00f9 autonomia ad alcune regioni \u00e8 nei patti tra Lega e M5s.\n\nUno dei temi centrali del capitolo del dedicato al fisco \u00e8 quello della cosiddetta flat tax. Con abbiamo isolato tre promesse precise e verificabili su questa questione (tutte ancora non mantenute).\n\nIl Contratto di governo non propone per\u00f2 l\u2019introduzione di una vera e propria flat tax \u2013 ossia una sorta di \u201ctassa piatta\u201d, basata su una sola aliquota \u2013 di cui tanto si \u00e8 parlato in campagna elettorale, quanto piuttosto di due aliquote fisse al 15 per cento e al 20 per cento per persone fisiche, partite Iva, imprese e famiglie.\n\nLa legge di Bilancio per il 2019 ha introdotto un\u2019aliquota unica al 15 per cento per le partite Iva che hanno un reddito inferiore ai 65 mila euro all\u2019anno (dal 2019) e una del 20 per cento per coloro che hanno un reddito tra i 65 mila e i 100 mila euro (dal 2020).\n\nIl Documento di economia e finanza 2019 (Def) \u2013 pubblicato il 9 aprile 2019 \u2013 ha confermato che il governo intende continuare \u00abil processo di riforma delle imposte sui redditi (\u201cflat tax\u201d) e di generale semplificazione del sistema fiscale\u00bb e di mantenere cos\u00ec una promessa che, al 3 giugno 2019, \u00e8 da considerare ancora non mantenuta.\n\nSulla Tav Torino-Lione, il Contratto di governo \u00e8 molto vago. Lega e M5s hanno infatti scritto che si impegnano \u00aba ridiscuterne integralmente il progetto nell\u2019applicazione dell\u2019accordo tra Italia e Francia\u00bb.\n\nMa non \u00e8 chiaro che cosa si intenda per \u00abridiscussione\u00bb e per \u00abintegralmente\u00bb. Ad oggi, alcuni passi in avanti per la realizzazione della tratta ferroviaria sono comunque stati fatti.\n\nIl 12 febbraio 2019, la commissione incaricata dal Ministero delle Infrastrutture e dei Trasporti ha pubblicato un\u2019analisi costi-benefici secondo cui la Tav avrebbe pi\u00f9 costi che benefici per lo Stato e la collettivit\u00e0.\n\nL\u201911 marzo 2019, Telt \u2013 societ\u00e0 responsabile della realizzazione della tratta al confine tra Italia e Francia \u2013 ha annunciato di aver pubblicato i cosiddetti avis de march\u00e9s (avvisi di interesse) relativi ai lotti francesi del tunnel di base (circa 45 chilometri di scavi). Trascorsi sei mesi, chi affida i bandi potr\u00e0 comunque decidere di non procedere con le gare, senza oneri per nessuno.\n\nL\u2019autonomia differenziata \u00e8 nell\u2019accordo di governo, cos\u00ec come la flat tax (che, come abbiamo visto, flat tax non \u00e8). L\u2019introduzione di un sistema fiscale basato su due aliquote \u00e8 prevista dal Contratto ed \u00e8 stata ribadita di recente anche dal Def.\n\nInfine, sulla Tav Torino-Lione, il Contratto \u00e8 molto vago: \u00e8 vero che il governo ha per il momento sbloccato la questione dei bandi di gara, ma il progetto non \u00e8 stato \u00abrivisto\u00bb, o comunque modificato, come sostiene il leader della Lega.", "lang": "it"}