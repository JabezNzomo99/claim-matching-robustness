{"title": "\u00c8 sbagliato dire che la Ue abbia chiesto tagli alla sanit\u00e0 (ma l\u2019austerity ha fatto la sua parte)", "subtitle": "", "author": "pagellapolitica.it", "date": null, "vclaim_id": "vclaim-id-53076", "url": "https://pagellapolitica.it/dichiarazioni/8659/e-sbagliato-dire-che-la-ue-abbia-chiesto-tagli-alla-sanita-ma-lausterity-ha-fatto-la-sua-parte", "vclaim": "Di Maio riprende una posizione pi\u00f9 volte espressa dal Movimento 5 stelle. La ripresa recente potrebbe essere legata a uno studio pubblicato sul numero di maggio/giugno di , rivista scientifica tedesca che approfondisce questioni di politica economica e sociale. Nello studio, tre economisti (due tedeschi e un italiano) sviluppano il tema di come decenni di politiche fiscali stringenti da parte dello Stato italiano abbiano lasciato il Servizio sanitario nazionale italiano impreparato ad affrontare la pandemia di coronavirus.\n\nNello studio viene evidenziato il legame tra gli anni di politiche di contenimento della spesa pubblica e il peggioramento di una serie di indicatori legati alla sanit\u00e0 (spesa sanitaria, spesa sanitaria pro capite, numero di ospedali, numero di posti in terapia intensiva e via dicendo), e il contenimento della spesa pubblica viene collegato con la necessit\u00e0 per l\u2019Italia di rispettare i criteri di Maastricht (introdotti nel 1992) e del Patto di stabilit\u00e0 e crescita (introdotti nel 1997 e poi spesso modificati negli anni seguenti).\n\nMa se \u00e8 vero, come si legge su , che \u00e8 stata la Ue a chiedere che alcuni indicatori dei conti pubblici italiani fossero migliorati, e che questo \u00e8 stato tradotto dai vari governi italiani anche in una serie di politiche che hanno avuto un impatto negativo sul sistema sanitario, non \u00e8 vero che la Ue abbia chiesto di toccare nello specifico il sistema sanitario.\n\nI parametri di Maastricht, cos\u00ec come il Patto di stabilit\u00e0 e crescita, impongono infatti degli \u201cobblighi di risultati\u201d e non degli \u201cobblighi di condotta\u201d. Ad esempio, come abbiamo spiegato, chiedono che il deficit \u2013 la differenza tra quanto incassa e quanto spende lo Stato \u2013 non superi certe soglie, cos\u00ec come il debito pubblico.\n\nMa non dicono allo Stato \u201ccome\u201d questo risultato debba essere ottenuto. L\u2019Italia avrebbe quindi potuto aumentare le tasse sulla ricchezza, ad esempio, o intervenire in modo diverso sulla spesa pensionistica, invece che prendere provvedimenti che hanno avuto conseguenze sulla sanit\u00e0.\n\n\u00c8 per\u00f2 vero che i criteri di Maastricht e il Patto di stabilit\u00e0 e crescita non sono le uniche fonti da cui potrebbero provenire raccomandazioni dall\u2019Ue all\u2019Italia, anzi. Negli ultimi dieci anni, infatti, le eventuali raccomandazioni europee sono state date all\u2019interno del programma di monitoraggio dei conti pubblici noto come \u201csemestre europeo\u201d.\n\nNel 2010, durante la crisi dei debiti sovrani che stava colpendo l\u2019Unione europea, \u00e8 stato introdotto il cosiddetto \u201csemestre europeo\u201d, in base al quale ogni anno la Commissione europea effettua un\u2019analisi dettagliata dei piani di ciascun Paese per quanto riguarda le riforme di bilancio, macroeconomiche e strutturali. Poi rivolge ai governi dell\u2019Ue raccomandazioni specifiche per i successivi 12-18 mesi.\n\nCome abbiamo scritto in una nostra analisi, \u00e8 proprio dal 2010 in poi che la spesa sanitaria dell\u2019Italia \u2013 anche se ha continuato a crescere in valore assoluto, cio\u00e8 in miliardi di euro \u2013 ha iniziato a ridursi in percentuale del Pil.\n\nI primi anni Dieci sono quelli in cui ha pi\u00f9 senso parlare, come fa Di Maio, di \u00abanni dell\u2019 \u00bb. \u00c8 infatti nel periodo 2011-2013 che vengono adottati i nuovi criteri pi\u00f9 stringenti del Patto di stabilit\u00e0, contenuti nel \u201c \u201d, nel \u201c \u201d e infine nel \u201c \u201d (di cui abbiamo parlato pi\u00f9 approfonditamente in questa analisi).\n\nNel 2011, oltre a chiedere il consolidamento fiscale come obiettivo (ma senza specificare con che mezzi ottenerlo), la Commissione ha suggerito di combattere la frammentazione del mercato del lavoro, di riformare in senso unitario il sistema dei sussidi di disoccupazione, di combattere il lavoro nero, di aumentare la partecipazione delle donne al mercato del lavoro aumentando il numero di asili e con incentivi. Inoltre ha suggerito di collegare maggiormente i salari alla produttivit\u00e0, di aumentare la concorrenza in particolare nei servizi professionali e di spendere meglio e pi\u00f9 in fretta i fondi europei. Non una parola insomma sulla sanit\u00e0.\n\nNel 2012 \u00e8 stato chiesto, tra le altre cose, di contrastare la disoccupazione giovanile, ad esempio combattendo gli abbandoni scolastici e favorendo un aumento della percentuale di studenti universitari, aumentare la partecipazione delle donne al mercato del lavoro, liberalizzare il settore dei servizi, combattere l\u2019evasione fiscale e snellire la giustizia in particolare civile. Ancora niente sulla sanit\u00e0.\n\nNel 2013, oltre alle consuete raccomandazioni su deficit e debito, \u00e8 stato chiesto di aumentare l\u2019efficienza della pubblica amministrazione di ridurre la complessit\u00e0 della burocrazia, di spostare il carico fiscale da lavoro e capitale su consumi, propriet\u00e0 e ambiente, e di migliorare le infrastrutture delle telecomunicazioni digitali. Niente sulla sanit\u00e0.\n\nNel 2017, per consolidare i conti dello Stato, la Commissione ha suggerito di implementare le privatizzazioni previste dal governo e di sfruttare i guadagni una tantum per ridurre il debito pubblico, di semplificare il sistema fiscale spostando il carico delle tasse dai fattori produttivi (lavoro e capitale) ad altre voci, di aumentare le tasse sulla prima casa per i redditi alti, di riformare il catasto e di incentivare i pagamenti con moneta elettronica. Poi di nuovo suggerimenti su come migliorare i tempi della giustizia e il mercato del lavoro, ma nessun accenno alla sanit\u00e0.\n\nNel 2018 la Commissione di nuovo non ha chiesto venisse toccata la spesa sanitaria e nel 2019 ha anzi suggerito di migliorare accessibilit\u00e0, equit\u00e0 ed efficienza del servizio sanitario, che patisce grandi differenze a livello regionale, attraverso una migliore amministrazione e un monitoraggio del rispetto dei livelli standard del servizio. Inoltre ha raccomandato maggiori servizi di cura a domicilio, in comunit\u00e0 e di lunga durata per supportare le persone con disabilit\u00e0 e altri gruppi svantaggiati. Non \u00e8 stato chiesto, ancora una volta, che la spesa sanitaria venisse ridotta.\n\nNel 2020, infine, la Commissione europea ha raccomandato all\u2019Italia di adottare \u00abtutte le misure necessarie per affrontare efficacemente la pandemia e sostenere l'economia e la successiva ripresa\u00bb e di \u00abrafforzare la resilienza e la capacit\u00e0 del sistema sanitario per quanto riguarda gli operatori sanitari, i prodotti medici essenziali e le infrastrutture\u00bb.\n\nInsomma, mai negli ultimi dieci anni \u2013 il periodo dell\u2019 , in particolare all\u2019inizio, e il periodo in cui la spesa sanitaria italiana \u00e8 calata in percentuale del Pil \u2013 la Commissione europea ha chiesto all\u2019Italia di ridurre la spesa sanitaria.\n\nIn particolare se le regioni per le quali il gap di efficienza e di qualit\u00e0 risultava allora particolarmente acuto (Campania, Sicilia, Puglia, Calabria e Lazio) fossero state in grado di raggiungere il livello di spesa e qualit\u00e0 dei servizi di una regione benchmark come l\u2019Umbria, si sarebbero avuti risparmi per 9,4 miliardi di euro all\u2019anno.\n\nSecondo un pi\u00f9 recente rapporto della fondazione Gimbe \u2013 che ha lo scopo di promuovere e realizzare attivit\u00e0 di formazione e ricerca in ambito sanitario \u2013 tra acquisti a costi eccessivi, sotto-utilizzo, sovra-utilizzo, frodi, abusi e altre voci di spreco, nel 2016 risultavano ben 22,5 miliardi di sprechi nella sanit\u00e0 italiana.\n\nQuindi, tirando le fila, possiamo dire che non solo l\u2019Ue non ha mai chiesto all\u2019Italia di ridurre nello specifico la spesa sanitaria, ma che se questa riduzione \u2013 decisa in autonomia dalla classe politica italiana, come mezzo per rispettare le regole europee sui conti dello Stato \u2013 si \u00e8 tradotta in un peggioramento dei servizi sanitari \u00e8 anche perch\u00e9 i vari governi non sono stati capaci di recuperare risorse dalla lotta agli sprechi e alle inefficienze delle sanit\u00e0 regionali.\n\nUn\u2019altra, pubblicata dalla nel giugno 2012, prende in considerazione in particolare gli effetti negativi sul sistema sanitario italiano di eventuali tagli lineari (quindi non mirati a combattere sprechi e inefficienze). Infine una ricerca pubblicata sul nel settembre 2019 ha analizzato i nessi causali tra e il peggioramento dei servizi sanitari.\n\nL\u2019 , insomma, in concreto ha chiaramente giocato un ruolo nei tagli alla sanit\u00e0 di diversi Stati, tra cui anche l\u2019Italia. Ma la decisione di aver declinato i vincoli europei in questo modo, e non in altri, \u00e8 e rimane degli Stati.\n\nUn collegamento cos\u00ec diretto \u00e8 sbagliato. Negli anni in cui i vincoli di bilancio imposti dalla Ue si sono fatti pi\u00f9 stringenti, dopo la crisi dei debiti sovrani del 2010, la spesa sanitaria italiana \u00e8 s\u00ec calata in percentuale al Pil (non in valore assoluto), ma questo non \u00e8 stato chiesto nello specifico da Bruxelles. Da un lato, infatti, i parametri di Maastricht e del Patto di stabilit\u00e0 e crescita impongono solo degli obblighi di risultato (il deficit/Pil deve stare sotto certe soglie, cos\u00ec come il debito/Pil e via dicendo), ma non dicono come raggiungerli. Dall\u2019altro le raccomandazioni della Commissione europea, date nel contesto del semestre europeo, negli anni che vanno dal 2011 al 2020 non hanno mai chiesto di ridurre proprio la spesa sanitaria.\n\n\u00c8 vero che diversi studi hanno trovato un collegamento tra il peggioramento dell\u2019offerta sanitaria durante gli anni della crisi, in diversi Paesi europei, e le politiche di austerit\u00e0 messe in atto anche per rispettare i vincoli di bilancio posti dall\u2019Unione europea. Ma se la Ue ha la responsabilit\u00e0 di aver posto quei vincoli, la responsabilit\u00e0 di aver tradotto l\u2019 in tagli alla sanit\u00e0 \u00e8 degli Stati, tra cui l\u2019Italia.", "lang": "it"}