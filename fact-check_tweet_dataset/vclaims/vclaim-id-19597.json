{"title": "Sul deficit della Francia, Borghi ha ragione", "subtitle": "", "author": "pagellapolitica.it", "date": null, "vclaim_id": "vclaim-id-19597", "url": "https://pagellapolitica.it/dichiarazioni/8077/sul-deficit-della-francia-borghi-ha-ragione", "vclaim": "In un\u2019intervista rilasciata a Claudio Borghi, economista e deputato eletto nelle liste della Lega Nord, ha affermato \u00abnegli ultimi dieci anni, la Francia ha sempre presentato conti pubblici in deficit\u00bb.\n\nTramite la piattaforma Eurostat \u00e8 possibile estrarre i dati della performance dei Paesi Ue in termini di surplus/deficit di bilancio e crescita del debito pubblico (i riferimenti legislativi rispetto alle definizioni di deficit e surplus valide nel contesto della governance europea sono contenute nel regolamento del Consiglio dell\u2019Ue n\u00b0 479 del 2009).\n\nLa figura sotto mette a confronto i saldi del bilancio pubblico di Italia e Francia tra il 2006 al 2017 (ultimo anno per cui sono disponibili i dati), e pi\u00f9 precisamente il rapporto tra deficit e PIL.\n\nL\u2019andamento del rapporto deficit/PIL francese (linea marrone) \u00e8 costantemente al di sopra della media dei paesi dell\u2019Eurozona. L\u2019Italia, al contrario, ha ottenuto risultati migliori della media tra il 2008 e il 2013.\n\nGrazie agli stessi dati Eurostat, \u00e8 possibile verificare se Italia e Francia abbiano realizzato un deficit o un surplus primario nel corso dell\u2019ultimo decennio.\n\nQuesta interpretazione \u00e8 stata confermata anche dal Rapporto UPB 2017 \u201c \u201d, una ricerca che ha analizzato le ragioni alla base dell\u2019aumento del rapporto tra debito pubblico e PIL in 16 Paesi europei e non solo.\n\nCon riferimento al periodo successivo alla crisi economico-finanziaria e, pi\u00f9 nel dettaglio, agli anni tra il 2008 e il 2016, l\u2019UPB ha scritto:\n\n\u201cQuasi tutti i paesi [tra il 2008 e il 2016] registrano disavanzi primari di dimensioni importanti: ad esempio, superiori a 20 punti in Francia, a 35 punti nel Regno Unito e Stati Uniti, a 40 punti in Spagna e Giappone, a quasi 60 punti in Irlanda. Le eccezioni sono due: Italia e Germania, con avanzi primari, rispettivamente, di 11 punti e 12 punti. Se insieme al saldo primario si considera l\u2019aggiustamento stock-flussi, l\u2019Italia resta l\u2019unico paese tra quelli considerati in cui la politica di bilancio (di cassa) in senso lato contribuisce negativamente, ma solo per circa 3 punti, alla crescita del rapporto debito/PIL (per la Germania si registra un contributo positivo alla crescita del rapporto per circa 2 punti)\u201d (UPB, , p. 4).\n\nClaudio Borghi \u00e8 nel giusto quando dice che la Francia ha realizzato un deficit di bilancio nel corso degli ultimi dieci anni. Lo confermano i dati Eurostat. Anche considerando il saldo primario, ovvero il saldo al netto delle spese per interessi, la Francia \u00e8 in deficit da circa dieci anni. Al contrario, nello stesso periodo, l\u2019Italia ha realizzato avanzi di bilancio primario, eccezion fatta per il 2009. \u201cVero\u201d per l\u2019esponente della Lega.", "lang": "it"}