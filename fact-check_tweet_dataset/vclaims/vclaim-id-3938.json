{"title": "Czy 500+ nale\u017cy si\u0119 ka\u017cdemu dziecku?", "subtitle": "Czy 500+ nale\u017cy si\u0119 ka\u017cdemu dziecku? Sprawdzamy co na ten temat powiedzia\u0142 S\u0142awomir Neumann. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3938", "url": "https://demagog.org.pl/wypowiedzi/czy-500-nalezy-sie-kazdemu-dziecku/", "vclaim": "Przedstawiamy wszystkie wypowiedzi premier Beaty Szyd\u0142o wyg\u0142oszone w Sejmie i dotycz\u0105ce programu \u201cRodzina 500 plus\u201d:\n\u2022 None Ale ju\u017c dzisiaj chc\u0119 powiedzie\u0107, co przede wszystkim zrobimy w czasie pierwszych stu dni naszych rz\u0105d\u00f3w. Po pierwsze, 500 z\u0142 na dziecko, pocz\u0105wszy od drugiego, a w rodzinach o mniejszych dochodach \u2013 od pierwszego dziecka. Dziecko to nie koszt, to inwestycja.\n\u2022 None Program 500 z\u0142 zak\u0142ada przyznanie rodzinie miesi\u0119cznego wsparcia w wysoko\u015bci 500 z\u0142 na dziecko. W przypadku drugiego i kolejnych dzieci wsparcie b\u0119dzie kierowane do wszystkich rodzin, natomiast rodziny o ni\u017cszych dochodach, 800 z\u0142 miesi\u0119cznie na osob\u0119 w rodzinie lub 1200 z\u0142 miesi\u0119cznie na osob\u0119 w rodzinie, w przypadku gdy w rodzinie wychowywane jest dziecko niepe\u0142nosprawne, otrzymaj\u0105 wsparcie r\u00f3wnie\u017c na pierwsze dziecko. B\u0119dziemy procedowa\u0107 projekt ustawy w trybie pilnym, tak aby mo\u017cliwe by\u0142o udzielenie wsparcia ju\u017c w drugim kwartale 2016 r.\n\u2022 None Dobra zmiana, dobra zmiana, ta, na kt\u00f3r\u0105 czekaj\u0105 dzisiaj polscy obywatele, to nie puste s\u0142owa! To 500 z\u0142 na ka\u017cde dziecko! To obni\u017cenie wieku emerytalnego! To podatek dla bank\u00f3w i hipermarket\u00f3w! I takie zapisy znalaz\u0142y si\u0119 w bud\u017cecie na rok przysz\u0142y. I o tym dzisiaj rozmawiali\u015bmy na Radzie Ministr\u00f3w.\n\nWarto doda\u0107, \u017ce w momencie wypowiadania tych s\u0142\u00f3w uwag\u0119 na skr\u00f3t pani premier zwr\u00f3ci\u0142 uwag\u0119:\n\u2022 None I z tego miejsca chc\u0119 wam dzisiaj powiedzie\u0107, \u017ce ten plan si\u0119 wam nie uda, \u017ce wprowadzimy 500 z\u0142 na ka\u017cde dziecko , obni\u017cymy wiek emerytalny, ob\u0142o\u017cymy podatkami banki i hipermarkety! Bardzo si\u0119 tego boicie, ale na to czekaj\u0105 Polacy, a my jeste\u015bmy przez nich wys\u0142ani na s\u0142u\u017cb\u0119, a nie przez was.\n\u2022 None I my to przeprowadzimy, bo w przeciwie\u0144stwie do was m\u00f3wimy: da si\u0119, a wy ci\u0105gle powtarzacie: nie da si\u0119, ale robicie to tylko i wy\u0142\u0105cznie dlatego, \u017ceby zabezpieczy\u0107 interesy tych grup, kt\u00f3re dzisiaj ciesz\u0105 si\u0119 ogromnym wsparciem, a kt\u00f3re nie dostrzegaj\u0105 tego, \u017ce poza tymi wybranymi s\u0105 jeszcze przeci\u0119tni ludzie, kt\u00f3rzy bardzo cz\u0119sto nie maj\u0105 dzisiaj po prostu z czego \u017cy\u0107. I dlatego wprowadzimy program 500 z\u0142 na dziecko. (\u2026) Program b\u0119dzie realizowany, tak jak to pokazali\u015bmy, jak za\u0142o\u017cyli\u015bmy, od 1 kwietnia 2016 r. Przeznaczamy \u015brodki finansowe na wsparcie rodzin. 500 z\u0142 na ka\u017cde dziecko w rodzinie \u2013 500 z\u0142 na ka\u017cde dziecko w rodzinie, je\u017celi doch\u00f3d jest poni\u017cej 800 z\u0142, a przy dziecku niepe\u0142nosprawnym 1200 z\u0142. Je\u017celi jest powy\u017cej, na ka\u017cde drugie i kolejne.\n\nZ analizy powy\u017cszych wypowiedzi wynika, \u017ce premier Beata Szyd\u0142o podczas debaty nad nowelizacj\u0105 ustawy bud\u017cetowej na rok 2015, dwukrotnie u\u017cy\u0142a stwierdzenia \u201c500 z\u0142 na ka\u017cde dziecko\u201d.\n\nW zwi\u0105zku z tym s\u0142owa S\u0142awomira Neumanna uznajemy za prawdziwe.", "lang": "pl"}