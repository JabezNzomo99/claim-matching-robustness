{"title": "Meslinger kan i verste fall v\u00e6re d\u00f8delig", "subtitle": "I 2016 tok meslinger livet av nesten 90 000 personer, if\u00f8lge Verdens helseorganisasjon (WHO).", "author": "www.faktisk.no", "date": null, "vclaim_id": "vclaim-id-7922", "url": "https://www.faktisk.no/faktasjekker/e1w/meslinger-kan-i-verste-fall-vaere-dodelig", "vclaim": "De siste ukene har 23 personer i Sverige f\u00e5tt p\u00e5vist meslinger, opplyser V\u00e4stra G\u00f6talandsregionen. Det f\u00f8rste tilfellet ble p\u00e5vist 10. desember 2017, og helsemyndighetene utelukker ikke at det kan komme nye tilfeller.\n\nMeslingutbruddet i Sverige har blitt bredt omtalt i norske medier. I en artikkel p\u00e5 NRK.no tar Norsk Immunsviktforening til orde for at MMR-vaksinen, som beskytter mot meslinger, kusma og r\u00f8de hunder, b\u00f8r bli obligatorisk. I ingressen heter det:\n\nRundt 500 nordmenn har medf\u00f8dt immunsvikt og kan ikke selv ta vaksiner. Leder av Immunsviktforeningen, Eva Brox, er derfor opptatt av at de som kan vaksinere seg gj\u00f8r det, slik at de uvaksinerte ikke blir smittet av meslinger. Hun dokumenterer p\u00e5standen om at meslingsmitte i verste fall kan bety d\u00f8den ved \u00e5 vise til informasjon p\u00e5 Folkehelseinstituttets (FHI) hjemmeside.\n\nIf\u00f8lge \u00d8ystein Riise, overlege ved avdeling for vaksineforebyggbare sykdommer i FHI, er det velkjent i medisinsk litteratur at meslinger kan v\u00e6re d\u00f8delig. Til Faktisk.no sier han:\n\nTakket v\u00e6re h\u00f8y vaksinasjonsdekning, er meslinger en sv\u00e6rt sjelden sykdom i Norge. Antall tilfeller av sykdommen har if\u00f8lge FHI utviklet seg slik siden 1900:\n\nDet siste d\u00f8dsfallet som skyldes meslinger her til lands, skjedde i 1989. Meslinger kan likevel v\u00e6re d\u00f8delig for noen, forklarer Riise:\n\nMeslinger svekker immunforsvaret, og 20\u201330 prosent av dem som smittes f\u00e5r komplikasjoner. De vanligste komplikasjonene er \u00f8rebetennelse og diar\u00e9, men smitten kan ogs\u00e5 gi lungebetennelse eller hjernebetennelse. Det er slike alvorlige komplikasjoner som gj\u00f8r at noen d\u00f8r av meslinger, if\u00f8lge Riise:\n\nFolkehelseinstituttet anbefaler alle \u00e5 f\u00f8lge barnevaksinasjonsprogrammet. Der inng\u00e5r to doser av MMR-vaksinen ved rundt 15 m\u00e5neders alder og n\u00e5r barnet g\u00e5r p\u00e5 6. trinn i barneskolen. \u00c9n dose gir beskyttelse hos 95 prosent, mens 99 prosent er beskyttet mot meslinger etter to doser, if\u00f8lge overlege Margrethe Greve-Isdahl ved FHI.\n\nI 2016 var minst 96 prosent av 2- og 9-\u00e5ringene vaksinert mot meslinger, mens vaksinedekningen for 16-\u00e5ringer var p\u00e5 minst 91 prosent, if\u00f8lge FHI. Voksne som har f\u00e5tt disse vaksinene, trenger ikke \u00e5 vaksinere seg p\u00e5 nytt.\n\nIf\u00f8lge FHI har det v\u00e6rt fire st\u00f8rre utbrudd av meslinger i Norge de 20 siste \u00e5rene:\n\u2022 Oslo i 2011: Til sammen 18 personer fra et innvandrermilj\u00f8 bosatt i flere bydeler fikk meslinger. \u00c9n var voksen, mens resten var barn under ti \u00e5r. Noen av tilfellene hadde en klar sammenheng og skyldtes smitte hos uvaksinerte barn.\n\u2022 Nasjonalt utbrudd i 2007: FHI fikk melding om 18 tilfeller i en stor gruppe engelske reisende. Utbruddet startet p\u00e5 en campingplass i Rogaland, og smitten bredte seg innad i gruppen til campingplasser i Malvik, Bergen og Ringsaker.\n\u2022 Nesodden i 1997: Hele 82 tilfeller ble registrert i l\u00f8pet av 1. kvartal. Smitten kom etter all sannsynlighet med to uvaksinerte barn som var eksponert for meslinger under et opphold i Sveits. De fleste barna som ble smittet hadde tilknytning til Steinerskole-milj\u00f8et og var uvaksinert av overbevisningsgrunner.\n\nIngen som ble smittet i disse utbruddene er registrert d\u00f8de i Norge.\n\nIf\u00f8lge Verdens helseorganisasjon (WHO) er meslinger blant de barnesykdommene som har h\u00f8yest d\u00f8delighet. I 2016 d\u00f8de i underkant av 90 000 barn av meslinger, og det var f\u00f8rste gang antall d\u00f8dsfall var under 100 000 \u00e5rlig.\n\nF\u00f8r vaksinen kom i 1963, d\u00f8de rundt 2,6 millioner barn hvert \u00e5r p\u00e5 verdensbasis. Etter som stadig flere barn har blitt vaksinert, har d\u00f8deligheten g\u00e5tt kraftig ned. Fra 2000 til 2016 var det en nedgang p\u00e5 verdensbasis p\u00e5 84 prosent. I perioden 2000\u20132016 antas det at meslingvaksinen har reddet rundt 20,4 millioner liv.\n\nI Norge ble det i denne perioden registrert ett tilfelle av meslinger i Rogaland, if\u00f8lge MSIS-statistikken til FHI. Det er s\u00e5 langt ikke registrert noen tilfeller av meslinger i Norge i 2018.", "lang": "no"}