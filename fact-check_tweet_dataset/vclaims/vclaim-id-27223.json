{"title": "Nei, antallet private helseforsikringer har ikke skutt i v\u00e6ret under de borgerlige", "subtitle": "Veksten flater ut og var betydelig st\u00f8rre i antall og prosent da de r\u00f8dgr\u00f8nne satt i regjering.", "author": "www.faktisk.no", "date": null, "vclaim_id": "vclaim-id-27223", "url": "https://www.faktisk.no/faktasjekker/vAj/nei-antallet-private-helseforsikringer-har-ikke-skutt-i-vaeret-under-de-borgerlige", "vclaim": "Onsdag 9. august arrangerte tankesmien Civita valgkampens f\u00f8rste duell mellom Erna Solberg og Jonas Gahr St\u00f8re. Ap-leder St\u00f8re uttalte at en av de store oppgavene i neste stortingsperiode var \u00e5 unng\u00e5 en todeling av helsevesenet:\n\nHovedp\u00e5standen i denne faktasjekken er at antallet helseforsikringer skyter i v\u00e6ret under den n\u00e5v\u00e6rende regjeringen. Uttrykket \u00abskyter i v\u00e6ret\u00bb gir et etterlatt inntrykk av at \u00f8kningen i antall personer med privat helseforsikring akselererer. Med andre ord: At antallet ikke bare har har \u00f8kt, men at det \u00f8ker mer enn f\u00f8r.\n\nDette er ikke det samme som St\u00f8re p\u00e5peker i setningen etter \u2013 at antallet helseforsikringer \u00abbare fortsetter \u00e5 \u00f8ke\u00bb. Det at noe \u00f8ker, er ikke n\u00f8dvendigvis det samme som at det skyter i v\u00e6ret.\n\nDuellantene snakket ogs\u00e5 om privat helseforsikring i Dagsnytt atten mandag, der St\u00f8re poengterte at reformen med fritt behandlingsvalg skulle avskaffe behovet for helseforsikringer. F\u00f8r Bent H\u00f8ie (H) ble helseminister, uttrykte han i et intervju med NTB at det ikke ville bli behov for helseforsikringer. Under H\u00f8ie har tallet g\u00e5tt \u00abopp 100 000\u00bb, sa St\u00f8re i Dagsnytt atten. Programleder Ugo Fermariello kommenterte St\u00f8res utsagn med \u00e5 si at tallet gikk \u00abopp 200 000 under dere\u00bb.\n\nTall fra Finans Norge viser at 262 578 nordmenn tegnet privat helseforsikring fra 2010 til 2013, under Stoltenberg-regjeringen. Fra 2013 til 2016 tegnet 99 490 nordmenn privat helseforsikring.\n\nskrev i juli at markedet for privat helseforsikring har vokst kraftig de siste ti \u00e5rene. Avisen viste til tall fra Finans Norge, finansn\u00e6ringens hovedorganisasjon, som sa at det var nesten 12 ganger s\u00e5 mange nordmenn med behandlingsforsikring ved utgangen av 2016 som i 2006.\n\nTallene fra Finans Norge viser at over en halv million nordmenn har tegnet privat behandlingsforsikring. Men har antallet skutt i v\u00e6ret under Erna Solberg, slik St\u00f8re hevder?\n\nI mai 2016 meldte Finans Norge at veksten hadde flatet noe ut. Grafen, som baserer seg p\u00e5 tall fra finansn\u00e6ringens hovedorganisasjon, viser at veksten i private helseforsikringer var sterkere under de r\u00f8dgr\u00f8nne enn de borgerlige, opplyser informasjonsdirekt\u00f8r Tom Staavi i Finans Norge til Faktisk.no:\n\nEtter 2013 \u00f8kte private helseforsikringer, b\u00e5de kollektive og individuelle avtaler, fra 13 til fem prosent. Under den r\u00f8dgr\u00f8nne regjeringen var \u00f8kningen langt h\u00f8yere, opp mot 77 prosent, slik grafen over prosentvis vekst viser.\n\nMed dette som bakgrunn blir det alts\u00e5 feil \u00e5 si at antallet skyter i v\u00e6ret. Det etterlater et overdrevet inntrykk som ut fra statistikken ikke gir et riktig bilde av virkeligheten, selv om St\u00f8re har rett i at selve antallet har \u00f8kt. Derfor konkluderer vi med at p\u00e5standen er delvis feil.", "lang": "no"}