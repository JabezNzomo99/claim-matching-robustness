{"title": "No, la Bbc non ha fatto una \u00abclassifica\u00bb dei politici pi\u00f9 bugiardi con Salvini", "subtitle": "", "author": "pagellapolitica.it", "date": null, "vclaim_id": "vclaim-id-42883", "url": "https://pagellapolitica.it/dichiarazioni/8605/no-la-bbc-non-ha-fatto-una-classifica-dei-politici-piu-bugiardi-con-salvini", "vclaim": "Il servizio della Bbc in questione \u00e8 intitolato \u201c \u201d, cio\u00e8 \u201cCoronavirus: le affermazioni false dei politici smontate\u201d. \u00c8 opera del giornalista Chris Morris, che lavora nella sezione di fact-checking Reality Check della Bbc, ed \u00e8 datato 16 aprile 2020.\n\nSalvini, in particolare, viene accusato (min. 1.40) di aver diffuso sui propri profili social la notizia falsa \u2013 o meglio, al momento priva di evidenze scientifiche, come abbiamo raccontato anche in questa nostra analisi di fine marzo \u2013 che la Cina avrebbe creato il coronavirus in laboratorio. Gli scienziati al momento sono convinti che il virus non abbia avuto origine umana.\n\nIl leader della Lega in ogni caso ha rilanciato questa tesi anche in altre occasioni, ad esempio quando il professore e premio Nobel per la medicina 2008 Luc Montagnier ha sostenuto, con dichiarazioni infondate e prive di basi scientifiche, che il Covid-19 sarebbe un prodotto artificiale.\n\nAbbiamo contattato alcuni nostri colleghi della Bbc e ci hanno confermato che non si tratta assolutamente di una classifica.\n\nEnrico Letta ha sostenuto il 6 maggio su Twitter che la Bbc avesse stilato, in un suo servizio, una classifica dei politici che hanno detto \u00abpi\u00f9 balle\u00bb durante l\u2019epidemia di coronavirus. Come testimoniato dall\u2019immagine allegata al tweet in questione, in questa classifica comparirebbe Matteo Salvini.\n\nL\u2019affermazione di Letta \u00e8 errata: se \u00e8 vero che nel servizio della Bbc compaia Salvini, e che venga in effetti accusato di aver diffuso la notizia falsa che il coronavirus sarebbe stato creato in un laboratorio cinese, non \u00e8 per\u00f2 vero che si tratti di una classifica dei politici che sono stati pi\u00f9 bugiardi durante la pandemia.\n\nNon risulta dall\u2019audio del servizio, n\u00e9 dai testi di accompagnamento, ce lo ha confermato direttamente la Bbc e del resto \u00e8 di fatto praticamente impossibile stilare una classifica del genere. Anche se non si tratta di una vera e propria classifica, \u00e8 comunque vero che la Bbc ha inserito Salvini tra alcuni esempi rilevanti di importanti leader politici che hanno diffuso notizie scorrette sulla pandemia in corso.", "lang": "it"}