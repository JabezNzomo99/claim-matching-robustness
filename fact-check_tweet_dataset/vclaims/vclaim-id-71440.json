{"title": "\u00abUn milione\u00bb di lavoratori sta ancora aspettando il bonus 600 euro?", "subtitle": "", "author": "pagellapolitica.it", "date": null, "vclaim_id": "vclaim-id-71440", "url": "https://pagellapolitica.it/dichiarazioni/8629/un-milione-di-lavoratori-sta-ancora-aspettando-il-bonus-600-euro", "vclaim": "Il numero indicato dalla leader di Fratelli d\u2019Italia \u00e8 corretto o no? Abbiamo verificato e qualcosa non torna.\n\nQuando Meloni ha scritto su Facebook che \u00ab1.000.000 di lavoratori autonomi sta ancora aspettando il \u201cbonus 600 euro\u201d\u00bb, ha fatto riferimento al primo versamento dell\u2019indennit\u00e0, ossia quella relativa al mese di marzo.\n\nA quella data l\u2019Inps aveva ricevuto \u00abcirca 4,8 milioni\u00bb di domande per il bonus, con oltre 3 milioni e 955 mila richieste che erano state accolte (Figura 1).\n\nCome spiega la memoria dell\u2019Inps presentata in audizione al Senato, quelle domande erano \u00abancora in istruttoria\u00bb e sarebbero state respinte o accolte \u00abin funzione degli esiti delle procedure di accertamento dei requisiti previsti dalle norme\u00bb.\n\nQuindi, in base a quanto riportato dall\u2019Inps in Parlamento, al 20 maggio non tutti i lavoratori erano in attesa del \u201cbonus 600 euro\u201d perch\u00e9 beneficiari \u2014 come lascia intendere Meloni \u2013 ma perch\u00e9 erano ancora in corso gli esami dell\u2019Inps sull\u2019ammissibilit\u00e0 o meno delle domande.\n\nIl 22 maggio l\u2019Inps ha infatti pubblicato un report con le statistiche pi\u00f9 aggiornate sul \u201cbonus 600 euro\u201d di marzo, che sono sostanzialmente in linea con quanto dichiarato da Tridico in Parlamento tre giorni prima. Qui si legge che a quella data l\u2019Istituto aveva ricevuto 4,82 milioni di domande.\n\n\u00abL\u201982 per cento delle domande pervenute \u00e8 stato accolto: l\u2019importo ammonta a 2,37 miliardi di euro\u00bb, ha sottolineato l\u2019Inps nel documento. \u00abIl restante 18 per cento \u00e8 costituito sia da domande gi\u00e0 respinte che ancora in istruttoria: quest\u2019ultime saranno accolte ovvero respinte a seguito degli approfondimenti e delle rielaborazioni in corso\u00bb.\n\nAll\u20198 maggio, su oltre 4,8 milioni di domande ricevute dall\u2019Inps, ne erano state accolte oltre 3,7 milioni. Delle rimanenti, circa 300 mila erano state respinte per cumulo con pensione o reddito di cittadinanza gi\u00e0 in pagamento; circa 225 mila presentavano un Iban errato; e circa 630 mila avevano requisiti che \u00abnon hanno superato i controlli\u00bb ed erano \u00abin stato di verifica\\correzione per categoria sbagliata dall\u2019utente\u00bb.\n\nAbbiamo verificato e le cose non stanno proprio cos\u00ec.\n\nIl problema \u2013 come ha confermato un report dell\u2019Inps del 22 maggio e come lasciavano intuire alcuni dati pubblicati nelle scorse settimane \u2013 \u00e8 che tra le domande non ancora accolte non c\u2019erano solo quelle in attesa di esame, ma anche quelle respinte. Per esempio, all\u20198 maggio circa 300 mila richieste erano state respinte per cumulo con la pensione o il reddito di cittadinanza gi\u00e0 in pagamento.\n\nAbbiamo contattato l\u2019Inps per sapere, al 20 maggio, quante tra le domande non ancora accolte in quella data fossero state respinte e quali in esame, ma siamo ancora in attesa di una risposta.", "lang": "it"}