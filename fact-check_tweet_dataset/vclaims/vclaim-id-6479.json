{"title": "Il surplus commerciale della Germania viola le regole europee?", "subtitle": "", "author": "pagellapolitica.it", "date": null, "vclaim_id": "vclaim-id-6479", "url": "https://pagellapolitica.it/dichiarazioni/7697/il-surplus-commerciale-della-germania-viola-le-regole-europee", "vclaim": "Il tema del rispetto delle regole europee \u00e8 spesso al centro delle dichiarazioni dell\u2019ex presidente del Consiglio. In passato, ad esempio, Renzi aveva stigmatizzato l\u2019atteggiamento di Bruxelles, pignolo nei confronti dell\u2019Italia sull\u2019economia e lassista verso i Paesi dell\u2019Est Europa sui rifugiati, dichiarando: \u201cL'Ue pensi ai migranti e non allo zero virgola\u201d. Adesso al centro della polemica finisce l\u2019economia tedesca.\n\nIl parametro che la Germania starebbe violando non \u00e8 uno di quelli fissati dai trattati di Maastricht nel 1993, i pi\u00f9 noti dei quali sono il tetto del 3% al rapporto deficit/Pil e del 60% al rapporto debito pubblico/Pil. Il tetto del 6% al surplus commerciale di uno Stato membro dell\u2019Unione europea \u00e8 infatti contenuto nella Macroeconomic Imbalance Procedure Una procedura europea vincolante, questa, che ha la propria base giuridica nell\u2019insieme di sei regolamenti, noto come \u201c \u201d, varato nel 2011 per reagire alla crisi economica.\n\nTali regolamenti hanno modificato la precedente versione del \"Patto di stabilit\u00e0 e crescita\". Il \"Patto\" \u00e8 di fatto\n\nChe i parametri dunque siano previsti dai trattati come modificati a Maastricht o in altri atti vincolanti dell'Unione (proliferati dopo la crisi del 2008) il risultato non cambia: se viene riscontrata una violazione la Commissione e lo Stato prima si scambiano documenti cercando di chiarire e risolvere la questione e, se lo Stato persiste nella violazione, possono poi scattare le sanzioni.\n\nSecondo poi il del 2016 sulla Germania, elaborato dalla Commissione europea, considerando non la media triennale ma il singolo anno la violazione \u00e8 ancora pi\u00f9 macroscopica. Nel 2015 \u2013 basandosi su una stima fatta dal governo tedesco \u2013 si calcola che il surplus sia arrivato all\u20198,8%, e si prevede che nel 2016 cali all\u20198,6 e nel 2017 all\u20198,3%. Ma, secondo la Commissione, il surplus potrebbe superare il 9%, \u201cquando le condizioni cicliche miglioreranno in altre aree\u201d.\n\nRenzi ha dunque ragione quando ricorda l\u2019esistenza di una regola sul surplus commerciale che impone il tetto del 6% - anche se alla media sul triennio, non anno per anno \u2013 e ha ragione quando lamenta la violazione da parte di Berlino di questa regola, con un dato che si aggira intorno al 9%.\n\nPi\u00f9 discutibile che il pulito italiano sia adeguato a ospitare una predica, quando la regola del rapporto debito/pil al 60% viene costantemente violata da Roma. Non solo il nostro rapporto \u00e8, storicamente, lontano da quella soglia, ma negli ultimi anni non siamo mai neppure riusciti a mantenere l\u2019impegno preso con Bruxelles di avvicinare progressivamente i conti pubblici ai parametri richiesti: dal 100% del 2007 siamo arrivati al 132,3% del 2015.", "lang": "it"}