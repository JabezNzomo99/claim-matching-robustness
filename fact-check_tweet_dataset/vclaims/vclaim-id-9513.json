{"title": "Rrena e Haradinaj p\u00ebr Ndalimin e Pjes\u00ebmarrjes s\u00eb Ministrave n\u00eb Fushat\u00eb", "subtitle": "", "author": "kallxo.com", "date": null, "vclaim_id": "vclaim-id-9513", "url": "https://kallxo.com/krypometer/rrena-e-haradinaj-per-ndalimin-e-pjesemarrjes-se-ministrave-ne-fushate/", "vclaim": "\u201cNuk guxon me shku gjat\u00eb orarit t\u00eb pun\u00ebs, guxon me shku n\u00eb mbramje, por nuk guxon me shku gjat\u00eb orarit t\u00eb pun\u00ebs. P\u00ebr mu nuk \u00ebsht\u00eb e p\u00eblqyeshme kjo. Por gjat\u00eb orarit t\u00eb pun\u00ebs nuk guxon, asnj\u00eb minist\u00ebr, asnj\u00eb zyrtar\u201d, ka th\u00ebn\u00eb kryeministrit Haradinaj p\u00ebr RTV21 kur \u00ebsht\u00eb pyetur p\u00ebr ministrin e arsimit q\u00eb \u00ebsht\u00eb edhe kandidat\u00eb p\u00ebr kryetar t\u00eb Prishtin\u00ebs.\n\nMinistri i Infrastruktur\u00ebs dhe n\u00ebnkryetari i AAK-s\u00eb, Pal Lekaj me 15 tetor, n\u00eb ora 15:15 ka publikuar 6 fotografi nga vizita n\u00eb Viti, ku i kishte dh\u00ebn\u00eb mb\u00ebshtetje kandidatit t\u00eb AAK-s\u00eb n\u00eb k\u00ebt\u00eb qytet, Faruk Nur\u00ebs. I nj\u00ebjti minist\u00ebr edhe me dat\u00ebn 11 tetor, s\u00eb bashku me kandidatin e AAK-s\u00eb p\u00ebr kryetar t\u00eb Gjakov\u00ebs, Ardian Gjini kishin inspektuar disa rrug\u00eb n\u00eb Gjakov\u00eb, mir\u00ebpo ky i fundit nuk asnj\u00eb post qeveritar.\n\nNd\u00ebrsa vet\u00eb kryeministri Haradinaj \u00ebsht\u00eb p\u00ebrmbajtur nga aktivitetet zgjedhore n\u00eb teren, sado q\u00eb n\u00eb raste t\u00eb caktuara, gjat\u00eb dit\u00ebs, ka gjetur koh\u00eb q\u00eb n\u00eb agjend\u00ebn e tij t\u00eb p\u00ebrfshij\u00eb takime me p\u00ebrfaq\u00ebsues lokal\u00eb t\u00eb partis\u00eb s\u00eb tij (AAK) n\u00eb zyr\u00ebn e kryeministrit. S\u00eb fundmi, ai \u00ebsht\u00eb takuar me kandidatin e AAK-s\u00eb p\u00ebr kryetar t\u00eb Gjilanit, Rexhep Kadriu, i cili \u00ebsht\u00eb edhe Z\u00ebvend\u00ebs Minist\u00ebr n\u00eb qeverin\u00eb e tij, p\u00ebr t\u00eb biseduar rreth projektit t\u00eb autostrad\u00ebs Prishtin\u00eb- Gjilan, e dit\u00eb m\u00eb par\u00eb ka pritur edhe kandidatin e AAK-s\u00eb p\u00ebr Rahovecin, Smajl Latifin bashk\u00eb me nj\u00eb grup vreshtar\u00ebsh.", "lang": "sq"}