{"title": "No, \u00abmezza Europa\u00bb non ha copiato il \u201cbonus cultura\u201d di Renzi", "subtitle": "", "author": "pagellapolitica.it", "date": null, "vclaim_id": "vclaim-id-35284", "url": "https://pagellapolitica.it/dichiarazioni/8520/no-mezza-europa-non-ha-copiato-il-bonus-cultura-di-renzi", "vclaim": "Ma \u00e8 vero quindi che molti Stati, sull\u2019esempio dell\u2019Italia, hanno iniziato a introdurre \u201cbonus cultura\u201d simili al nostro, oppure no? Abbiamo verificato e Renzi sbaglia.\n\nIn breve: a tutti i cittadini italiani o stranieri che risiedevano regolarmente in Italia, e che avrebbero compiuto 18 anni nel 2016, sarebbe stata assegnata una carta elettronica, con un importo massimo di 500 euro, che poteva essere utilizzata per ingressi a teatro, cinema, musei, mostre e altri eventi culturali, per l\u2019acquisto di libri e per l\u2019accesso a monumenti, gallerie, aree archeologiche e parchi naturali.\n\nLa misura \u2013 usufruibile dall\u2019app mobile \u2013 era stata finanziata con uno stanziamento di 290 milioni di euro. Come spiega un dossier della Camera sulla legge di Bilancio per il 2020, dal 2016 in poi il \u201cbonus cultura\u201d \u00e8 sempre stato rifinanziato, con un ampliamento dei beni acquistabili (aggiungendo, per esempio, gli abbonamenti a quotidiani anche in formato digitale) ma anche con una riduzione dei finanziamenti. Il limite di spesa per il 2020 \u00e8 stato infatti portato a 160 milioni di euro, con conseguente riduzione del bonus, ma manca ancora il decreto ministeriale che stabilisca le cifre precise per ogni carta (secondo Il Sole 24 Ore il bonus scender\u00e0 a 300 euro).\n\nIn effetti esiste un caso in cui un \u201cbonus cultura\u201d molto simile a quello italiano \u00e8 stato introdotto in un altro Paese europeo. Stiamo parlando della Francia del presidente Emmanuel Macron che, da febbraio 2019, ha iniziato a sperimentare il cosiddetto , un\u2019applicazione che mette a disposizione dei neo-diciottenni 500 euro da spendere in prodotti culturali (siano essi beni fisici, come libri o vinili, o eventi).\n\nCon l\u2019aiuto di alcuni nostri colleghi fact-checker dell\u2019 (Ifcn) e del (Soma), abbiamo verificato che ad oggi non risultano per\u00f2 esserci altri grandi Paesi europei che abbiano introdotto \u201cbonus cultura\u201d per i neo-diciottenni.\n\nQuesto \u00e8 in linea con quanto scritto a dicembre 2018 in un rapporto dell\u2019Ocse, che riportava solo i casi di Italia e Francia come esempi di \u201cbonus cultura\u201d pensati per incoraggiare la spesa dei giovani in attivit\u00e0 e prodotti culturali.\n\nI colleghi spagnoli di e quelli tedeschi di hanno spiegato a Pagella Politica che sia in Spagna che in Germania non esistono misure simili al \u201cbonus cultura\u201d, ma solo iniziative locali di sconti culturali per la fascia pi\u00f9 giovane della popolazione (un po\u2019 come succede anche in alcune regioni o citt\u00e0 italiane, che offrono sconti, per esempio, per l\u2019ingresso ai musei o al cinema). Nel 2018, il Partito socialista spagnolo aveva avanzato la possibilit\u00e0 di introdurre un \u201cbonus cultura\u201d, distribuito su pi\u00f9 et\u00e0, ma il progetto non si \u00e8 mai concretizzato. Da nostre ricerche, non risulta neppure che un \u201cbonus cultura\u201d sia stato introdotto negli ultimi anni nel Regno Unito.\n\nDiscorso analogo vale per il Belgio, la Polonia, il Lussemburgo, la Finlandia e la Grecia. I nostri colleghi rispettivamente di , , , e (edizione greca) hanno confermato a Pagella Politica che in nessuno di questi cinque Paesi \u00e8 stato approvato un provvedimento simile a quello voluto da Renzi.\n\nPossiamo poi ampliare lo sguardo anche agli altri Stati membri, grazie a Youth Wiki, una piattaforma della Commissione europea che permette di analizzare nel dettaglio le politiche giovanili adottate dei Paesi membri Ue. Per alcuni di questi, \u00e8 presente anche una sezione (aggiornata al 2019) sulle misure introdotte per incentivare la partecipazione alla vita culturale. Per esempio, nella pagina dedicata dalla Francia si parla del voluto da Macron, mentre l\u2019Italia \u00e8 uno dei pochi Paesi per cui questa sezione non \u00e8 presente.\n\nInsomma, in quasi tutti i Paesi europei esistono agevolazioni per l\u2019accesso alla cultura destinate alle fasce giovani della popolazioni, ma solo in Italia e in Francia esiste un \u201cbonus cultura\u201d che consiste nel dare centinaia di euro solo ai neo-diciottenni (nel nostro Paese la misura \u00e8 ora finanziata con meno risorse rispetto al passato, mentre in Francia \u00e8 ancora in fase sperimentale).\n\nSecondo Matteo Renzi, \u00abmezza Europa\u00bb starebbe copiando il \u201cbonus cultura\u201d introdotto dall\u2019ex presidente del Consiglio nel 2016 per i neo-diciottenni. Abbiamo verificato e il leader di Italia Viva sbaglia.\n\nCon l\u2019aiuto dei nostri colleghi fact-checker dell\u2019Ifcn e di Soma, abbiamo scoperto che solo la Francia \u2013 in via sperimentale \u2013 ha iniziato a dare soldi a chi ha appena compiuto 18 anni per comprare prodotti legati alla cultura, mentre in quasi tutti gli altri Paesi Ue esistono s\u00ec agevolazioni per i giovani, ma non assimilabili a quelli del nostro \u201cbonus cultura\u201d.", "lang": "it"}