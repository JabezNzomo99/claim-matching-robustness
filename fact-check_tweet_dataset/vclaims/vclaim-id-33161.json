{"title": "Czy PiS nie zrealizowa\u0142o obietnicy budowy mieszka\u0144 w ramach ,,Mieszkanie +''?", "subtitle": "Czy PiS nie zrealizowa\u0142o obietnicy budowy mieszka\u0144 w ramach ,,Mieszkanie +''? Zapoznaj si\u0119 z nasz\u0105 najnowsza analiz\u0105 na ten temat.", "author": "demagog.org.pl", "date": null, "vclaim_id": "vclaim-id-33161", "url": "https://demagog.org.pl/wypowiedzi/czy-pis-nie-zrealizowalo-obietnicy-budowy-mieszkan-w-ramach-mieszkanie/", "vclaim": "Czy PiS nie zrealizowa\u0142o obietnicy budowy mieszka\u0144 w ramach \u201eMieszkanie+\u201d?\n\nRobert Biedro\u0144 w swojej wypowiedzi stwierdzi\u0142 \u017ce Prawo i Sprawiedliwo\u015b\u0107 nie zrealizowa\u0142o obietnicy budowy mieszka\u0144 w ramach programu \u201eMieszkanie+\u201d. Trzeba jednak zauwa\u017cy\u0107, \u017ce sam Program jest realizowany przez Zjednoczon\u0105 Prawic\u0119. Do 31 grudnia 2019 roku wybudowano \u0142\u0105cznie oko\u0142o 7,8 tys. lokali mieszkalnych, a obecnie ok. 9,7 tysi\u0119cy projekt\u00f3w jest w realizacji, w zwi\u0105zku z czym wypowied\u017a oceniamy jako fa\u0142szyw\u0105.\n\nRobert Biedro\u0144 w swojej wypowiedzi nie odnosi si\u0119 do konkretnej obietnicy: 100 tys. mieszka\u0144 w budowie w 2019 r. w ramach programu \u201cMieszkanie +\u201d, kt\u00f3r\u0105 wyg\u0142osi\u0142 Mateusz Morawiecki w swoim przem\u00f3wieniu 14 kwietnia 2018 r. podczas konwencji \u201cPolska jest jedna\u201d. W przygotowanym przez nas Raporcie 100 obietnic Zjednoczonej Prawicy, ocenili\u015bmy t\u0119 obietnic\u0119 jako niezrealizowan\u0105.\n\nProgram \u201eMieszkanie+\u201d jest jednym z filar\u00f3w Narodowego Programu Mieszkaniowego (NPM) przyj\u0119tego przez Rad\u0119 Ministr\u00f3w 27 wrze\u015bnia 2016 roku (uchwa\u0142a nr 115/2016). Celem NPM jest zwi\u0119kszenie dost\u0119pu do mieszka\u0144 dla os\u00f3b o dochodach uniemo\u017cliwiaj\u0105cych obecnie nabycie lub wynaj\u0119cie mieszkania na zasadach komercyjnych (do 2030 roku liczba mieszka\u0144 przypadaj\u0105ca na 1 tys. mieszka\u0144c\u00f3w powinna osi\u0105gn\u0105\u0107 poziom 435). Dzia\u0142ania komercyjne w ramach programu \u201eMieszkanie+\u201d prowadzi sp\u00f3\u0142ka PFR Nieruchomo\u015bci S.A., kt\u00f3ra zarz\u0105dza \u015brodkami funduszy inwestycyjnych.\n\u2022 Filaru rynkowego umo\u017cliwiaj\u0105cego osobom o ni\u017cszych dochodach najem z mo\u017cliwo\u015bci\u0105 doj\u015bcia do w\u0142asno\u015bci mieszkania.\n\u2022 Filaru spo\u0142ecznego daj\u0105cego mo\u017cliwo\u015b\u0107 najmu lokalu bez mo\u017cliwo\u015bci wykupu. Jest on przeznaczony dla os\u00f3b o ni\u017cszym uposa\u017ceniu, a czynsz jest limitowany ustawowo. W ramach tego filaru wyr\u00f3\u017cnia si\u0119:\n\u2022 preferencyjne finansowanie zwrotne dla podmiot\u00f3w zainteresowanych budow\u0105 mieszka\u0144 na wynajem o limitowanym czynszu oraz\n\u2022 bezzwrotne finansowe wsparcie z bud\u017cetu pa\u0144stwa udzielane g\u0142\u00f3wnie jednostkom samorz\u0105du terytorialnego i organizacjom po\u017cytku publicznego na rozw\u00f3j budownictwa zaspokajaj\u0105cego potrzeby mieszkaniowe os\u00f3b o ni\u017cszych dochodach (przede wszystkim budownictwa gminnego) oraz budownictwa wspomaganego.\n\n22 stycznia 2020 roku pose\u0142 Koalicji Obywatelskiej Marek Sowa z\u0142o\u017cy\u0142 interpelacj\u0119 do Ministra Rozwoju dotycz\u0105c\u0105 realizacji rz\u0105dowego programu \u201eMieszkanie+\u201d. Odpowiedzi na ni\u0105 udzieli\u0142 wiceminister Robert Nowicki 20 lutego 2020 roku. Poni\u017csze dane odnosz\u0105 si\u0119 do stanu na dzie\u0144 31 grudnia 2019 roku.\n\nW czasie trzech lat funkcjonowania programu \u201eMieszkanie+\u201d, w ramach filaru rynkowego, powsta\u0142o 867 mieszka\u0144 zlokalizowanych:\n\nW zakresie cz\u0119\u015bci spo\u0142ecznej programu w ramach instrumentu preferencyjnego finansowania zwrotnego do ko\u0144ca 2019 roku wybudowano 2 750 mieszka\u0144, w tym:\n\nW przypadku bezzwrotnego finansowego wsparcia budownictwa socjalnego i komunalnego, w latach 2016- 2019 wybudowanych zosta\u0142o 4 182 lokali mieszkalnych oraz 49 miejsc noclegowych.\n\nWed\u0142ug stanu na koniec 2019 roku z bud\u017cetu pa\u0144stwa na realizacj\u0119 programu \u201eMieszkanie+\u201d zosta\u0142a przekazana kwota 516,37 mln z\u0142, w tym:\n\u2022 None w 2016 roku \u2013 136,9 mln z\u0142,\n\u2022 None w 2017 roku \u2013 169,47 mln z\u0142,\n\u2022 None w 2018 roku \u2013 210,0 mln z\u0142.\n\nIle mieszka\u0144 jest w realizacji?\n\nW realizacji jest \u0142\u0105cznie ok. 9,7 tys. lokali mieszkalnych (oraz 49 miejsc noclegowych) w ramach cz\u0119\u015bci rynkowej i spo\u0142ecznej programu \u201eMieszkanie+\u201d.\n\nNa etapie budowy, w ramach filaru rynkowego, znajduje si\u0119 1907 mieszka\u0144 w:\n\nW przypadku wsparcia budowy mieszka\u0144 spo\u0142ecznych z udzia\u0142em \u015brodk\u00f3w bud\u017cetu pa\u0144stwa (drugi segment pakietu \u201eMieszkanie+\u201d), w ramach instrumentu preferencyjnego finansowania zwrotnego, na dzie\u0144 31 grudnia 2019 roku w budowie pozostawa\u0142o 5 108 mieszka\u0144. Ponadto na koniec 2019 roku z podpisanych um\u00f3w w ramach bezzwrotnego finansowego wsparcia budownictwa socjalnego i komunalnego w budowie by\u0142y 2 663 lokale mieszkalne i 53 miejsca noclegowe.\n\nW oparciu o szacunki inwestor\u00f3w realizuj\u0105cych mieszkania w ramach programu \u201eMieszkanie+\u201d w 2020 roku planuje si\u0119 odda\u0107 do u\u017cytkowania ponad 3,6 tys. mieszka\u0144.\n\n1 stycznia 2019 roku zosta\u0142 uruchomiony program dop\u0142at do czynszu \u201eMieszkanie na Start\u201d, b\u0119d\u0105cy uzupe\u0142nieniem programu \u201eMieszkanie+\u201d. Program dop\u0142at do czynszu realizuje dwa g\u0142\u00f3wne cele: spo\u0142eczny i inwestycyjny. Pierwszy stanowi pomoc dla gospodarstw domowych maj\u0105cych trudno\u015bci w samodzielnym zaspokajaniu potrzeb mieszkaniowych, drugi \u2013 zach\u0119t\u0119 do realizacji inwestycji polegaj\u0105cych na budowie mieszka\u0144 na wynajem. Zgodnie z informacjami Banku Gospodarstwa Krajowego (BGK), kt\u00f3ry jest administratorem programu, wed\u0142ug stanu na 1 stycznia 2020 roku o dop\u0142aty mo\u017cna si\u0119 ubiega\u0107 w gminach:\n\nDo ko\u0144ca grudnia 2019 roku dop\u0142atami obj\u0119tych zosta\u0142o 267 mieszka\u0144, a kwota wyp\u0142aconych dop\u0142at do czynszu wynios\u0142a 328,29 tys. z\u0142.\n\nRobert Biedro\u0144 w swojej wypowiedzi stwierdza, \u017ce PiS nie zrealizowa\u0142o obietnicy budowy mieszka\u0144 w ramach programu \u201eMieszkanie+\u201d. Do 31 grudnia 2019 roku wybudowano jednak \u0142\u0105cznie ok. 7,8 tys. lokali mieszkalnych, a ok. 9,7 tys. jest nadal w realizacji. Wypowied\u017a uznajemy zatem za fa\u0142szyw\u0105.\n\nObietnice programu mieszkaniowego z\u0142o\u017cone przez Prawo i Sprawiedliwo\u015b\u0107 by\u0142y przedmiotem naszej analizy w raporcie 100 Obietnic Zjednocznej Prawicy. Wyr\u00f3\u017cnili\u015bmy w nim dwie: obietnic\u0119 programu Mieszkanie Plus, a tak\u017ce obietnic\u0119 wybudowania 100 tys. mieszka\u0144 w jego ramach. Pod wzgl\u0119dem merytorycznym, ta druga obietnica, z\u0142o\u017cona w kwietniu 2018 roku przez premiera Mateusza Morawieckiego, jest odr\u0119bn\u0105 obietnic\u0105 wobec obietnicy samego programu Mieszkanie Plus, wyartyku\u0142owanej w programie Prawa i Sprawiedliwo\u015bci z 2014 roku, a tak\u017ce w expose premier Beaty Szyd\u0142o.\n\nPierwotnie, obietnica programu mieszkaniowego nie zak\u0142ada\u0142a wska\u017anik\u00f3w wybudowania okre\u015blonej liczby mieszka\u0144 (w za\u0142o\u017ceniach programu wzmiankowana by\u0142 dalekosi\u0119\u017cny cel osi\u0105gni\u0119cia \u015bredniej unijnej, je\u015bli chodzi o liczb\u0119 mieszka\u0144 na 1000 mieszka\u0144c\u00f3w, jednak\u017ce, jako, \u017ce horyzont czasowy okre\u015blony w nim zosta\u0142 na 2030 rok, a wi\u0119c wykracza\u0142 on daleko poza kadencj\u0119 rz\u0105du Prawa i Sprawiedliwo\u015bci, kwestia ta nie podlega\u0142a naszej weryfikacji). Z uwagi na realizacj\u0119 programu Mieszkanie Plus (przyj\u0119cie odpowiednich regulacji prawnych, a tak\u017ce realne powstanie mieszka\u0144), pierwsz\u0105 obietnic\u0119 ocenili\u015bmy jako zrealizowan\u0105. Z uwagi na nieosi\u0105gni\u0119cie wymaganych wska\u017anik\u00f3w, druga obietnica, dotycz\u0105ca budowy 100 tys. mieszka\u0144, zosta\u0142a oceniona jako niezrealizowana. Robert Biedro\u0144 w swoje wypowiedzi odwo\u0142uje si\u0119 do kwestii samej realizacji programu mieszkaniowego, co w \u015bwietle przytoczonych informacji jest tez\u0105 fa\u0142szyw\u0105.\n\nAktualizacja 4.03: Analiza zosta\u0142a uzupe\u0142niona o szerszy kontekst obietnic Prawa i Sprawiedliwo\u015bci dotycz\u0105cych programu mieszkaniowego. Dokonana korekta nie wp\u0142yn\u0119\u0142a na ostateczn\u0105 ocen\u0119 analizy.\n\n\u2796\n\n Wi\u0119kszo\u015b\u0107 naszych analiz powsta\u0142a dzi\u0119ki wolontariackiej pracy naszych fact-checker\u00f3w i wsparciu darczy\u0144c\u00f3w. Nasza praca nie jest finansowana przez polityk\u00f3w ani instytucje pa\u0144stwowe. Je\u015bli chcesz pom\u00f3c nam zachowa\u0107 niezale\u017cno\u015b\u0107, wesprzyj nas TUTAJ.\n\nPodziel si\u0119 prawd\u0105! Podaj j\u0105 dalej. Mo\u017cesz korzysta\u0107 z naszych tekst\u00f3w bez ogranicze\u0144, prosimy tylko o podanie linku do naszej strony.", "lang": "pl"}