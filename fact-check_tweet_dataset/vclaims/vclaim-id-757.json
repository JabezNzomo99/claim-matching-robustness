{"title": "Flat tax alla russa", "subtitle": "", "author": "pagellapolitica.it", "date": null, "vclaim_id": "vclaim-id-757", "url": "https://pagellapolitica.it/dichiarazioni/6991/flat-tax-alla-russa", "vclaim": "In un messaggio sul suo profilo Facebook, il leader della Lega Nord ha risposto a suo modo a una critica di Matteo Renzi, che lo accusava di perdere tempo facendo viaggi in Russia. Salvini ha ricordato a Renzi - l\u2019\u201cimbecille\u201d della dichiarazione - il presunto costo altissimo delle sanzioni sulla nostra economia e citando il Paese orientale come esempio di \u201cbuongoverno\u201d per il suo sistema di tassazione. Vediamo se la tassazione della Federazione russa \u00e8 cos\u00ec favorevole come dice il leader della Lega.\n\nLa Lega Nord ha indicato da tempo proprio la come sua proposta principale in campo fiscale e ha presentato un disegno di legge in tal senso alla Camera, lo scorso 12 giugno. L\u2019aliquota proposta di solito dalla Lega \u00e8 del 15%, anche se i documenti politici sul sito parlano della possibilit\u00e0 di declinarla in diversi modi e con diverse aliquote. Altre volte in passato Salvini ha parlato di un'aliquota al 20%.\n\nAnche se l\u2019idea di un\u2019aliquota fissa sui redditi non \u00e8 certo nuova, fino all\u2019inizio degli anni Novanta solo pochi Stati e territori autonomi usavano questo tipo di sistema fiscale, in particolare Hong Kong (dove era opzionale), la Bolivia (con aliquota al 13%) e la Giamaica (aliquota al 25%).\n\nNegli ultimi vent\u2019anni, invece, \u00e8 rinato un certo interesse per la , nella fattispecie tra i Paesi dell\u2019ex Unione Sovietica. L\u2019Estonia ha aperto la strada introducendola nel 1994, ma \u00e8 stata soprattutto la riforma fiscale russa all\u2019inizio del 2001 a ispirare diversi altri Paesi come la Slovacchia, la Repubblica Ceca e la Romania.\n\nLa tassazione sui redditi personali in Russia si basa, infatti, su un\u2019aliquota del 13% per tutti i residenti nel Paese (per gli stranieri sale al 30%). Per quanto riguarda i professionisti, la tassazione \u00e8 in effetti assimilata a quella dei profitti delle imprese, come spiega questa scheda della societ\u00e0 di consulenza Deloitte. L\u2019aliquota standard sui guadagni delle imprese \u00e8 per\u00f2 del 20% (ridotta dal 24% nel 2009) e non del 7, come sostiene Salvini. Oltre alle imposte sul reddito, anche per i contribuenti russi esistono naturalmente i contributi per la previdenza sociale (principalmente per le pensioni e la sanit\u00e0).\n\nCome spiega questo studio del Fondo Monetario Internazionale, la riforma fiscale russa del 2001 \u00e8 stata particolarmente influente sulle politiche fiscali di altri Paesi perch\u00e9 sembra aver avuto un grande successo: l\u2019anno successivo alla sua introduzione, infatti, ha visto un marcato aumento delle entrate dalle imposte sul reddito, di circa il 26% in termini reali.", "lang": "it"}