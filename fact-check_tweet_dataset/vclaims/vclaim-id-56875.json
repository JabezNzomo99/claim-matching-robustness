{"title": "No, l\u2019Italia non \u00e8 il Paese che ha fatto pi\u00f9 tamponi al mondo", "subtitle": "", "author": "pagellapolitica.it", "date": null, "vclaim_id": "vclaim-id-56875", "url": "https://pagellapolitica.it/dichiarazioni/8619/no-litalia-non-e-il-paese-che-ha-fatto-piu-tamponi-al-mondo", "vclaim": "In seguito alla pubblicazione da parte della Cnn di un articolo in cui viene messa in dubbio l\u2019affidabilit\u00e0 della fonte da noi usata ( ) abbiamo ricontrollato l\u2019esattezza del confronto internazionale su altre fonti pi\u00f9 affidabili, in particolare sul sito dell\u2019Universit\u00e0 di Oxford, e la sostanza dell\u2019analisi e il verdetto da noi dato al ministro Boccia restano comunque invariati.\n\nRicordiamo, comunque, che il numero di tamponi non equivale al numero di persone testate: la stessa persona pu\u00f2 infatti essere sottoposta al test pi\u00f9 volte. Inoltre, come abbiamo scritto in una nostra recente analisi, in alcune regioni italiane nelle settimane di massima diffusione del virus non sempre \u00e8 stato fatto il tampone a chi si sarebbe dovuto testare.\n\nNella classifica* del numero assoluto di test (dove non sono riportati i dati relativi alla Cina) in prima posizione si trovano gli Stati Uniti, con pi\u00f9 di 12 milioni e 300 mila tamponi effettuati. Seconda la Russia, con quasi 7 milioni e 150 mila test. Terza la Germania, con circa 3 milioni e 150 mila test.\n\nDietro all\u2019Italia, che arriva quarta, segue a poca distanza la Spagna, anch\u2019essa con poco pi\u00f9 di 3 milioni di test, e pi\u00f9 da lontano il Regno Unito, con quasi 2 milioni e 680 mila tamponi. Tra i grandi Paesi europei arriva ultima la Francia, con poco pi\u00f9 di 1 milione e 380 mila test.\n\nLa performance non brillante dell\u2019Italia \u00e8 ancora pi\u00f9 significativa se si considera che \u00e8 stato il primo Paese non asiatico ad essere colpito in modo grave dal nuovo coronavirus e quindi aveva in teoria pi\u00f9 tempo rispetto agli altri.\n\nIl ministro per gli Affari regionali Francesco Boccia ha sostenuto il 18 maggio che l\u2019Italia sia il Paese che ha fatto pi\u00f9 tamponi al mondo.\n\nQuesta affermazione \u00e8 sbagliata: in base ai dati l\u2019Italia risulta quarta per numero assoluto di tamponi fatti, dietro a Stati Uniti, Russia e Germania, e se si guarda al rapporto tra tamponi fatti e popolazione, l\u2019Italia non entra nemmeno nelle prime venti posizioni, superata anche da Paesi europei come Spagna, Portogallo, Belgio e Danimarca.\n\nI dati di dell\u2019Universit\u00e0 di Oxford scaricabili qui (o visibili qui in grafici interattivi nella sezione ) sul numero di tamponi fatti non sono perfettamente comparabili con quelli di ma, come anticipato, risulta comunque errata l\u2019affermazione del ministro Boccia secondo cui l\u2019Italia sia il Paese al mondo che ha fatto pi\u00f9 tamponi.\n\nGli Stati Uniti, con 35,75 tamponi per mille abitanti (dato del 18 maggio), avendo una popolazione di 329 milioni di abitanti circa, risulta aver fatto quasi 12 milioni di tamponi. La Russia, con 48,97 tamponi per mille abitanti (dato del 18 maggio), avendo una popolazione di quasi 146 milioni di abitanti, risulta aver fatto circa 7 milioni e 150 mila tamponi.\n\nPer la Germania, infine, i dati pi\u00f9 aggiornati su risalgono al 10 maggio ma gi\u00e0 allora, con 37,57 tamponi ogni mille abitanti, e con una popolazione di circa 83,5 milioni di abitanti, risultavano circa 3 milioni e 140 mila tamponi fatti, pi\u00f9 dei 3 milioni e 41 mila fatti dall\u2019Italia, secondo la Protezione civile, al 18 maggio.\n\nAllo stesso modo non \u00e8 vero che l\u2019Italia sia il Paese che ha fatto pi\u00f9 tamponi in rapporto alla popolazione. In base ai dati di fanno meglio di noi, solo per fare alcuni esempi, Danimarca, Belgio, Portogallo, Islanda, Lussemburgo, Israele e Bahrein.\n\nNella nostra analisi avevamo citato anche Cipro e Malta, ma non abbiamo i dati di questi Paesi su , e la Spagna. Su quest\u2019ultima i dati in effetti sembrano dimostrare che abbia fatto, al 14 maggio, meno tamponi dell\u2019Italia, sia in rapporto alla popolazione sia, a maggior ragione, in valore assoluto. Che del resto sui dati in particolare della Spagna ci fosse un problema di conteggio, lo aveva segnalato anche il citato articolo della Cnn. Ci scusiamo dell\u2019errore.", "lang": "it"}