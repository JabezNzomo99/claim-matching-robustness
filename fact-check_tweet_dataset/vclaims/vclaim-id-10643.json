{"title": "Ancora sul costo delle pensioni d\u2019oro", "subtitle": "", "author": "pagellapolitica.it", "date": null, "vclaim_id": "vclaim-id-10643", "url": "https://pagellapolitica.it/dichiarazioni/7142/ancora-sul-costo-delle-pensioni-doro", "vclaim": "Con un post su Facebook del 28 febbraio, Luigi di Maio ha elencato alcune spese che ritiene mal dirette o ingiustificate nel bilancio pubblico. Ha sottolineato che \u201ci soldi ci sono\u201d per una serie di interventi, come abbassare le tasse universitarie e abolire l\u2019Irap. Vediamo che cosa dicono i numeri a proposito delle cosiddette \u201cpensioni d\u2019oro\u201d.\n\nIl problema principale \u00e8 definire che cosa si intenda con \u201cpensioni d\u2019oro\u201d. \u00c8 un\u2019etichetta diffusa da anni nel dibattito politico, ma non \u00e8 chiaro che cosa indichi con precisione. Per esempio, in questa dichiarazione di maggio 2015 Giorgia Meloni ha fatto riferimento a chi percepisce un importo mensile superiore a 10 volte la pensione minima, cio\u00e8 superiore a circa cinquemila euro al mese. Considerando l\u2019importo lordo, in Italia sono quasi 230.000 persone, secondo i dati Istat pi\u00f9 recenti, che sono stati pubblicati a dicembre 2015 e si riferiscono al 2014.\n\nLa spesa si avvicina di pi\u00f9 al totale dato da Di Maio se, invece di considerare gli importi mensili corrisposti ai pensionati, guardiamo a un dato leggermente diverso: la spesa per le singole pensioni. Non \u00e8 la stessa cifra, perch\u00e9 una percentuale rilevante dei pensionati italiani (il 33% nel 2014) riceve pi\u00f9 di una pensione. L\u2019Inps indica che la spesa per le singole pensioni superiori ai 5.000 euro \u00e8 stata di 14,7 miliardi di euro nel 2014* e di 13,8 miliardi nel 2013.\n\nProviamo a vedere un\u2019altra definizione implicita dei \u201cpensionati d\u2019oro\u201d, quella data dal compagno di movimento di Di Maio, Alessandro Di Battista, che abbiamo citato in apertura. Se consideriamo quanto detto da Di Battista lo scorso 18 gennaio, l\u2019esponente del M5S aveva quantificato i \u201cpensionati d\u2019oro\u201d in 33 mila, molti meno di Giorgia Meloni. Come avevamo osservato, si tratta probabilmente degli interessati al \u201ccontributo di solidariet\u00e0\u201d - proposto dal governo Monti e bocciato dalla Corte Costituzionale - che interessava le pensioni superiori a 90.000 mila euro lordi l\u2019anno, ovvero all\u2019incirca 4.000 euro netti al mese. In questo caso, la spesa per le casse dello Stato era intorno ai 3,3 miliardi l\u2019anno.\n\n\u00e8 stata appena l\u20191,3% dei pensionati italiani, che sono 16,2 milioni. Con queste precisazioni - e notando che poco pi\u00f9 di un mese fa Di Battista aveva considerato una cifra assai pi\u00f9 ristretta - possiamo dire che l\u2019affermazione di Di Maio \u00e8 vera.\n\n* Il Prospetto 10 del report Inps 2014 contiene quasi certamente un errore: la spesa per le singole pensioni tra i 5.000 e i 9.999 euro \u00e8 indicata in 3.298 milioni di euro, una diminuzione enorme rispetto al 2013 (12.521 milioni) che non fa tornare i conti n\u00e9 con la percentuale di spesa indicata (il 4,8 per cento di 277.067 milioni) n\u00e9 sommando le spese per i diversi importi. In entrambi i casi, percentuale del totale e somma indica la mancanza di 10 miliardi rispetto all\u2019importo indicato in tabella. Possiamo quindi concludere che nella cifra che ci interessa sia caduto un \u201c1\u201d iniziale.", "lang": "it"}