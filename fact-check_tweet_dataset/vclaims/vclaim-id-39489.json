{"title": "M5S/Lega volevano ridurre la pressione fiscale: lo hanno fatto?", "subtitle": "", "author": "pagellapolitica.it", "date": null, "vclaim_id": "vclaim-id-39489", "url": "https://pagellapolitica.it/dichiarazioni/8125/m5slega-volevano-ridurre-la-pressione-fiscale-lo-hanno-fatto", "vclaim": "\u00abCome mai le forze politiche che in campagna elettorale hanno preso i voti dichiarando in tutte le lingue di voler ridurre la pressione fiscale, ora - arrivati al governo - dichiarano ufficialmente di non voler ridurre la pressione fiscale nel 2019? Ps. Negli anni dei governi Pd - secondo gli stessi dati del governo - la pressione fiscale \u00e8 diminuita dal 43,6% al 41,8%\u00bb.\n\nLuigi Marattin, esponente del Partito Democratico e membro della Commissione Bilancio della Camera dei Deputati, ha detto che la promessa di una riduzione della pressione fiscale per il 2019, ad oggi, non \u00e8 stata mantenuta.\n\nQuali erano state le promesse delle forze oggi al governo? Luigi Marattin ha affermato che M5S e Lega \u00abin campagna elettorale hanno preso i voti dichiarando in tutte le lingue di voler ridurre la pressione fiscale\u00bb.\n\nI programmi elettorali presentati dei rispettivi partiti (Movimento Cinque Stelle e Lega) non riportavano, in realt\u00e0, una diminuzione della pressione fiscale (ma parlavano piuttosto di una riduzione del fiscale, ovvero della parte di retribuzione che viene destinata a imposte e contributi previdenziali e sociali). L'argomento, per\u00f2, era stato trattato pi\u00f9 volte dai due leader, come \u00e8 testimoniato da una serie di dichiarazioni.\n\nAd esempio, nei mesi precedenti alla campagna elettorale, Luigi Di Maio ha pubblicato una serie di post sulla propria pagina Facebook dove, effettivamente, dichiarava di voler ridurre la pressione fiscale (qui e qui). Anche in una dichiarazione rilasciata a marzo 2018 e ripresa dall\u2019Ansa il leader del Movimento Cinque Stelle ribadiva il concetto.\n\nIl 30 luglio 2017 Matteo Salvini aveva criticato, tramite la propria pagina Facebook, l\u2019attivit\u00e0 del governo Renzi e, in particolare, la pressione fiscale al 39 per cento, invocando velocemente delle elezioni. Con la progressiva crescita della pressione fiscale la critica era stata ribadita (qui e qui).\n\nDunque, i due esponenti pi\u00f9 in vista dell'attuale governo hanno effettivamente espresso il desiderio di ridurre la pressione fiscale o hanno criticato i livelli raggiunti in passato. In ogni caso, poi, all\u2019interno delle promesse del \u00e8 presente questo intento.\n\nNella tabella dedicata alle amministrazioni pubbliche e agli obbiettivi delle entrate e delle uscite, il valore della pressione fiscale per il 2018 \u00e8 pari al 41,8 per cento. \u00c8 lo stesso valore anche per il 2019.\n\n\u00c8 quella relativa alle previsioni (e, quindi, non pi\u00f9 agli obiettivi) delle entrate e delle uscite delle amministrazioni pubbliche. In questo caso la pressione fiscale per il 2018 risulta pari al 41,9 per cento mentre quella per il 2019 prevede una crescita e raggiunge il 42,2 per cento.\n\nCome abbiamo gi\u00e0 avuto modo di sottolineare in una precedente analisi, negli ultimi anni il calcolo della pressione fiscale pu\u00f2 portare a risultati diversi. Il punto cruciale \u00e8 come considerare il bonus fiscale degli 80 euro: se, infatti, lo si considera come una riduzione delle imposte, la pressione fiscale diminuisce. Se, invece, il bonus viene considerato come una maggiore spesa dello Stato, la pressione fiscale cresce.\n\nIn qualsiasi caso, la pressione fiscale del 2014 (43,6 per cento) non tiene conto del bonus, visto che non era ancora stato introdotto. Nel documento programmatico di bilancio, poi, non si fa mai riferimenti al bonus introdotto da Renzi e, quindi, \u00e8 possibile supporre che la pressione fiscale sia calcolata senza considerarlo.\n\nPer il 2018 - e, quindi, ultimo anno che ha visto un esponente del Partito democratico alla guida del governo Gentiloni - il valore \u00e8 in linea con quello riportato da Luigi Marattin: pari al 41,8 per cento (o 41,9 per cento se si considera la tabella relativa alle previsioni).\n\nLuigi Marattin ha recentemente contestato le promesse fatte dagli esponenti del governo Conte durante la campagna elettorale. Secondo il deputato Pd, nonostante fosse stato promesso un abbassamento della pressione fiscale, i documenti forniti dal governo testimoniano come questa scelta non sia stata presa. Al contrario, una diminuzione \u00e8 avvenuta durante gli anni di governo guidato dal Partito Democratico: dal 43,6 per cento al 41,8 per cento.\n\nL'esponente del Pd ha ragione: nel documento programmatico di bilancio 2019 la pressione fiscale non \u00e8 destinata a scendere, nonostante fossero questi gli intenti presenti all'interno del e le idee espresse dai principali esponenti delle attuali istituzioni. \u00c8 inoltre corretto affermare che la pressione fiscale ha visto una riduzione di circa 1,8 punti percentuali (esattamente dal 43,6 per cento al 41,8 per cento, come dichiarato da Marattin) tra il 2014 e il 2018 e, quindi, sotto i governi Renzi e Gentiloni.", "lang": "it"}