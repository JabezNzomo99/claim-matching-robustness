{"title": "Det stemmer ikke at det ikke er blitt skapt jobber under Solberg-regjeringen", "subtitle": "Arbeiderpartiet korrigerer selv p\u00e5standen, og kommer med en ny.", "author": "www.faktisk.no", "date": null, "vclaim_id": "vclaim-id-2166", "url": "https://www.faktisk.no/faktasjekker/wop/det-stemmer-ikke-at-det-ikke-er-blitt-skapt-jobber-under-solberg-regjeringen", "vclaim": "Arbeiderparti-nestlederne Hadia Tajik og Trond Giske m\u00f8tte torsdag 17. august Fremskrittsparti-statsr\u00e5dene Per Sandberg og Sylvi Listhaug til debatt i TV 2-programmet Underhuset. Mot slutten av debatten sa Tajik f\u00f8lgende:\n\nUnder 21-nyhetene p\u00e5 TV 2 dagen etter, gjentok Tajik p\u00e5standen:\n\n1. Det er ikke skapt jobber under denne regjeringen.\n\n2. Det er nesten ikke skapt jobber i det private n\u00e6ringsliv under denne regjeringen.\n\n3. Det har ikke blitt skapt nye arbeidsplasser gjennom politikken Siv Jensen har f\u00f8rt.\n\nKonklusjonen i denne faktasjekken baserer seg p\u00e5 den f\u00f8rste av dem.\n\nInnr\u00f8mmer at det ikke stemmer\n\nFaktisk.no tar kontakt med Tajiks r\u00e5dgiver, Edina Ringdal, for \u00e5 h\u00f8re hvilken dokumentasjon som ligger til grunn for p\u00e5standen om at det ikke er blitt skapt jobber under Solberg-regjeringen.\n\nRingdal svarer at p\u00e5standen ikke stemmer slik Tajik fremf\u00f8rte den, og at det hun egentlig skal si er at det nesten ikke er blitt skapt jobber under denne regjeringen. Bakgrunnen for denne p\u00e5standen er todelt, skriver Ringdal, og viser til tall fra Nasjonalregnskapet til Statistisk Sentralbyr\u00e5 (SSB):\n\nVi kan f\u00f8rst som sist konkludere med at p\u00e5standen om at det ikke er blitt skapt jobber mens H\u00f8yre og Frp har sittet i regjeringer er helt feil. Det er det to grunner til:\n\u2022 Tallene Arbeiderpartiet selv viser til, forteller at sysselsettingen har g\u00e5tt opp. Da m\u00e5 det ogs\u00e5 ha blitt skapt noen jobber.\n\u2022 Det skapes alltid noen nye jobber. N\u00e5r netto jobbskaping (antall skapte-antall nedlagte jobber) g\u00e5r i minus, skyldes det at det legges ned flere jobber enn det skapes.\n\nSelv om denne faktasjekken tar f\u00f8r seg Tajiks f\u00f8rste p\u00e5stand, kan vi ogs\u00e5 se p\u00e5 den hun egentlig skulle ha kommet med, if\u00f8lge r\u00e5dgiver Ringdal: At det nesten ikke er skapt jobber under Solberg-regjeringen.\n\nTidligere i august faktasjekket Faktisk.no en liknende p\u00e5stand fra Jonas Gahr St\u00f8re, som p\u00e5sto at \u00abveksten i nye jobber har g\u00e5tt ned\u00bb. St\u00f8res r\u00e5dgiver, Camilla Ryste, viste da til de samme sysselsettingstallene som Tajiks r\u00e5dgiver n\u00e5 viser til.\n\nI den andre faktasjekken konkluderte vi med \u00abfaktisk ikke sikkert\u00bb, fordi vi vet lite om den statistiske st\u00f8rrelsen St\u00f8re uttalte seg om. Veksten i antall jobber har g\u00e5tt ned, men veksten i antall nye jobber, som St\u00f8re viste til, har verken SSB eller Arbeids- og sosialdepartementet gode tall for i Norge.\n\nAntall nye jobber handler om hvor mange nye jobber som skapes, uavhengig av hvor mange som forsvinner. Tallet kalles ogs\u00e5 for brutto jobbskaping. Selv om ledigheten \u00f8ker vil det fortsatt v\u00e6re en brutto jobbskaping, fordi det alltid skapes nye arbeidsplasser.\n\nNetto jobbskaping er antall nye jobber minus de arbeidsplassene som legges ned.\n\nI og flere andre land er brutto jobbskaping en viktig mark\u00f8r for hvordan \u00f8konomien utvikler seg. S\u00e6rlig knyttes tallet til omstillingsevnen i \u00f8konomien. for \u00e5 se p\u00e5 hvordan de kan m\u00e5le s\u00e5kalte jobbstr\u00f8mmer i Norge, men har forel\u00f8pig ikke statistikk over det. Professor ved Norges Handelsh\u00f8yskole (NHH), Kjell Gunnar Salvanes, har imidlertid sett p\u00e5 jobbskaping i Norge som en engangs\u00f8velse, noe vi vil komme tilbake til senere i faktasjekken.\n\nAt verken SSB eller departementet beregner jobbskapingsraten eller veksten i nye jobber med jevne mellomrom, kan v\u00e6re grunnen til at Tajiks r\u00e5dgiver viser til sysselsettingstallene:\n\nOver kan vi se at veksten i antall sysselsatte har g\u00e5tt ned siden Solberg-regjeringen overtok i 2013, men det har fortsatt v\u00e6rt en vekst: Vi blir flere sysselsatte i Norge, selv om vi ikke blir like mange flere som i for eksempel 2011.\n\nLogikken er at stor vekst i antall sysselsatte betyr at det er blitt skapt mange jobber. Med denne tankegangen vil en nedgang i vekst i antall sysselsatte bety at det er skapt f\u00e6rre jobber.\n\nTallene over antall sysselsatte kan ogs\u00e5 brytes ned slik at man f\u00e5r oversikt over antall sysselsatte i offentlig forvaltning og i markedsvirksomhet.\n\nMarkedsvirksomhet er det de fleste kjenner som privat n\u00e6ringsliv eller privat sektor. Disse tallene kommer man frem til ved \u00e5 ta totalt antall sysselsatte minus ansatte i offentlig forvaltning. Markedsvirksomhet omhandler alts\u00e5 alt som ikke h\u00f8rer inn under offentlig forvaltning, og er ikke n\u00f8dvendigvis det samme som privat n\u00e6ringsliv eller privat sektor.\n\nSelskaper kan for eksempel v\u00e6re statlig eid, men likevel ikke h\u00f8re til offentlig sektor. I offentlig sektor inng\u00e5r blant annet administrasjon, sykehus og skoler, alts\u00e5 virksomheter som produserer tjenester vi f\u00e5r fritt eller som vi betaler en liten kostnad for. Statoil vil h\u00f8re til kategorien markedsvirksomhet, selv om staten har en eierandel p\u00e5 67 prosent, fordi virksomheten produserer ikke-offentlige tjenester.\n\nHadia Tajiks r\u00e5dgiver bruker tallene under til \u00e5 vise at det er skapt flest jobber i offentlig sektor og ikke i privat n\u00e6ringsliv.\n\nProblemet er at tallene Tajiks r\u00e5dgiver viser til, og som St\u00f8res r\u00e5dgiver tidligere har vist til, ikke n\u00f8dvendigvis sier noe om jobbskapingen.\n\nNHH-professor Kjell Gunnar Salvanes s\u00e5 p\u00e5 jobbskaping i Norge fra 2000 til 2015 i forbindelse med Perspektivmeldingen 2017. Han sier dette om tallene til Faktisk.no:\n\nEn beholdningsst\u00f8rrelse er en st\u00f8rrelse som kan m\u00e5les til enhver tid, som for eksempel saldo p\u00e5 en bankkonto. Saldoen kan ved alle tidspunkter settes til \u00e9n bestemt verdi. Det kan ogs\u00e5 antall sysselsatte og antall arbeidsledige. Jobbskaping m\u00e5 man imidlertid se p\u00e5 endringen i. Man kan for eksempel se p\u00e5 endringen i jobbskaping fra et \u00e5r til et annet.\n\nI forbindelse med arbeidet til Perspektivmeldingen 2017, utarbeidet ogs\u00e5 Salvanes et bakgrunnsnotat, der han g\u00e5r n\u00e6rmere inn p\u00e5 jobbskaping i Norge. I notatet st\u00e5r det f\u00f8lgende:\n\nIf\u00f8lge Salvanes skapes det netto f\u00e6rre jobber enn f\u00f8r. I tillegg ligger en mindre grad av omstilling bak hver jobb som netto blir etablert. Han skriver ogs\u00e5 at det er en klar tendens til at b\u00e5de ansettelser og separasjoner avtar b\u00e5de i industrien og privat og offentlig tjenesteyting.\n\nI bakgrunnsnotatet presenteres flere figurer, blant annet en som viser jobbskapingsrater for hele \u00f8konomien 2000-2015:\n\nTror ikke det har endret seg\n\nDet har alts\u00e5 v\u00e6rt en nedadg\u00e5ende trend i b\u00e5de jobbskaping og jobbnedlegging siden 2009. Denne trenden kan ha startet allerede f\u00f8r finanskrisen i 2008. Det vil si at det har blitt skapt f\u00e6rre jobber b\u00e5de under de r\u00f8dgr\u00f8nne og under de borgerlige. Salvanes sier f\u00f8lgende til Faktisk.no:\n\nSalvanes har bare sett p\u00e5 tallene for jobbskaping mellom 2000 og 2015. Han tror imidlertid ikke at trenden har endret seg betraktelig:", "lang": "no"}