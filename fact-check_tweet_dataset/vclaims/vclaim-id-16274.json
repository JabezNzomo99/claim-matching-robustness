{"title": "Parole, parole, parole", "subtitle": "", "author": "pagellapolitica.it", "date": null, "vclaim_id": "vclaim-id-16274", "url": "https://pagellapolitica.it/dichiarazioni/7534/parole-parole-parole", "vclaim": "\u201cHanno usato 9.639 parole. L\u2019hanno divisa in periodi, 480 periodi, e per ogni periodo hanno detto: qual \u00e8 il numero di parole per cui \u00e8 pi\u00f9 comprensibile? Sotto le venti. E hanno fatto gli articoli sotto le venti [...]. \u00c8 stata fatta da persone intelligenti, Calamandrei, Gentile, con delle teste bellissime! Oggi la media degli articoli della Costituzione sono da centocinquanta a duecento parole\u201d. (Min. 04:37)\n\nIn un\u2019intervista con , Beppe Grillo ha criticato duramente la riforma costituzionale oggetto del referendum. Ha usato qualche cifra per descrivere come era stata concepita dai costituenti e, invece, come cambia con le modifiche attuali. Andiamo a verificare se sono corretti.\n\nedizione UTET del testo costituzionale (ultima ed. 2015) . Il professore cita anche il numero di periodi citati da Grillo (480) e la media di 19,6 parole per frase. Sottolinea che la leggibilit\u00e0 della Costituzione \u00e8 particolarmente alta e ci\u00f2 \u00e8 particolarmente raro per un testo normativo italiano. Questi concetti sono stati ripetuti da De Mauro anche in diverse interviste.\n\nPoich\u00e9 il fact-checker \u00e8 diffidente e sospettoso, soprattutto nei confronti dell\u2019autorit\u00e0, abbiamo provveduto a un nuovo conteggio. Un punto per\u00f2 \u00e8 gi\u00e0 chiaro: De Mauro non si riferisce al testo del 1948, ma a uno pi\u00f9 recente. Il numero citato da Grillo \u00e8, come minimo, un leggero anacronismo.\n\nIl numero di periodi non coincide invece con i 480 detti da Grillo (e scritti da De Mauro). Nel nostro conteggio, i periodi sono 419 per il testo odierno e di 385 per il testo del 1948. Come vediamo, il numero di Grillo \u00e8 sostanzialmente corretto: ma se ci riferiamo alla Costituzione pre-riforma, oggi in vigore. I 139 articoli del testo del 1948 era assai pi\u00f9 breve, di oltre 1.500 parole. Da allora sono intervenute quindici leggi di revisione costituzionale tra il 1963 e il 2012. L\u2019ultima, durante il governo Monti, ha introdotto il principio del pareggio di bilancio.\n\nAnche riguardo la lunghezza dei periodi, siamo giunti a conclusioni leggermente diverse da De Mauro. Secondo il nostro conteggio, gi\u00e0 la Costituzione del 1948 aveva un numero di parole per periodo poco superiore alle venti. Negli anni successivi il numero \u00e8 salito ancora, fino alle 24,4 parole per periodo se passasse la riforma.\n\nSulla lunghezza odierna degli articoli della Costituzione, Grillo esagera parecchio. Nel testo del 1948, la media di parole per articolo era di meno di sessanta (56,4). Oggi si \u00e8 alzata fino a superare le settanta (70,1): un aumento considerevole, ma siamo ancora lontano dalle duecento.\n\nGrillo nomina anche il fatto che i costituenti fossero persone \u201cmolto intelligenti\u201d, \u201ccon delle teste bellissime\u201d, citando Gentile e Calamandrei. Il rispetto per i 556 deputati dell\u2019Assemblea Costituente \u00e8 doveroso, come lo \u00e8 quello per Piero Calamandrei. Professore universitario, avvocato e giurista, Calamandrei fu tra i fondatori del Partito d\u2019Azione.\n\nMa il riferimento a Gentile \u00e8 fuori luogo, per diversi motivi. Il primo, non esattamente un dettaglio, \u00e8 che Giovanni Gentile fu ministro della Pubblica istruzione durante il fascismo. Il secondo, anch\u2019esso decisivo, \u00e8 che Gentile non fece parte della Costituente. Fu ucciso, infatti, nel 1944 a Firenze da un gruppo di partigiani. Non \u00e8 neppure possibile un caso di omonimia, perch\u00e9 tra i 556 deputati non c\u2019era nessun \u201cGentile\u201d.\n\nVale la pena chiedersi quanto i costituenti fossero coscienti di queste caratteristiche formali. Grillo sembra infatti suggerire che l\u2019estrema brevit\u00e0 delle frasi nella Costituzione del 1948 fosse cercata scientificamente. Le ricerche pi\u00f9 influenti nel campo della leggibilit\u00e0 dei testi risalgono in effetti a quel periodo. Ma l\u2019esponente pi\u00f9 celebre, Rudolf Flesch - autore di una famosa formula per la leggibilit\u00e0 - si occup\u00f2 anzitutto dell\u2019inglese. Lo fece, peraltro, a partire dalla fine degli anni Quaranta: possiamo escludere che i costituenti ne fossero a conoscenza.\n\n\u00ab Il nostro progetto di Costituzione ha quasi sempre uno stile semplice e piano, facilmente intelligibile e scevro di retorica\n\nGrillo ha detto che i costituenti usarono 9.639 parole. In realt\u00e0, il numero \u00e8 sensibilmente inferiore, intorno alle 7.800. Inoltre ha citato di sfuggita Gentile tra i membri dell\u2019Assemblea del 1948, il che non \u00e8 corretto. Esagera poi sulla lunghezza media della Costituzione odierna, che - pre o post riforma - resta lontano dalle centocinquanta parole per articolo. Ha ragione per\u00f2 sul punto centrale: la lunghezza delle frasi fu volutamente breve, di circa venti parole ciascuna. I costituenti, anche senza seguire studi scientifici, cercarono di rendere il testo leggibile per tutti. Ha ragione inoltre sul fatto che la riforma alzi la media di parole per articolo (assai meno di quanto dice). Ma le imprecisioni di Grillo sono troppe, per cui si guadagna un \u201cN\u00ec\u201d.\n\n* Abbiamo tenuto conto unicamente delle parole che formano i singoli articoli, quelle che ragionevolmente compongono i periodi. Non abbiamo quindi conteggiato i titoli delle sezioni o degli articoli (Sezione I/Titolo V/Articolo 23...). Il testo delle tredici disposizioni transitorie e finali \u00e8 conteggiato a parte e non considerato nell\u2019analisi.", "lang": "it"}