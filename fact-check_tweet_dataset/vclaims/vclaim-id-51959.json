{"title": "La Lega ha quasi ragione: il governo ha \u201cchiuso\u201d i porti ai migranti", "subtitle": "", "author": "pagellapolitica.it", "date": null, "vclaim_id": "vclaim-id-51959", "url": "https://pagellapolitica.it/dichiarazioni/8572/la-lega-ha-quasi-ragione-il-governo-ha-chiuso-i-porti-ai-migranti", "vclaim": "\u00abAdesso viene fuori che avevamo ragione noi...porti chiusi\u00bb, ha scritto Borgonzoni, aggiungendo che l\u2019esecutivo avrebbe giustificato il provvedimento \u00abcon la dichiarazione che siamo diventati noi, porto non sicuro\u00bb.\n\nMa davvero il governo ha chiuso i porti ai migranti? E con che motivazioni? Abbiamo verificato.\n\nL\u20198 aprile la ministra delle Infrastrutture e dei Trasporti Paola De Micheli (Pd), il ministro della Salute Roberto Speranza (LeU), la ministra dell\u2019Interno Luciana Lamorgese e il ministro degli Esteri Luigi Di Maio (M5s) hanno firmato un decreto che impedisce alle navi battenti bandiera straniera che salvano migranti al di fuori della zona di (Sar) italiana di portare i migranti nei porti italiani.\n\nIn sostanza, le navi straniere (Ong e non solo) che salvano migranti nelle zone di Search and Rescue (Sar) non italiane \u2013 ossia dove il nostro Paese non \u00e8 tenuto a condurre operazioni di soccorso e salvataggio \u2013 non potranno chiedere all\u2019Italia di farsi carico delle persone salvate. Discorso diverso vale invece per i salvataggi avvenuti nella Sar italiana, quindi sotto il coordinamento dell\u2019Italia (a prescindere dalla nazionalit\u00e0 della nave).\n\nCon questa espressione, spiega , si intende un luogo dove \u00abla sicurezza dei sopravvissuti o la loro vita non \u00e8 pi\u00f9 minacciata\u00bb e dove \u00able necessit\u00e0 umane primarie (come cibo, alloggio e cure mediche) possono essere soddisfatte\u00bb.\n\n\u00abChiudere i porti a chi salva vite era inaccettabile quando lo faceva Salvini, lo \u00e8 anche oggi\u00bb, ha scritto l\u20198 aprile su Twitter Matteo Orfini, ex presidente del Pd. \u00abSi pu\u00f2 garantire la sicurezza ad esempio con la quarantena a bordo della nave. Non rinunciamo a salvare vite, soprattutto in giorni in cui tutti misuriamo l'importanza della solidariet\u00e0\u00bb.\n\n\u00abLe Ong Sea-Watch, Medici Senza Frontiere, Open Arms e Mediterranea esprimono la propria preoccupazione per la decisione del governo italiano di strumentalizzare la situazione di emergenza sanitaria per chiudere i propri porti alle persone salvate in mare da navi straniere, riferendosi ancora una volta, di fatto alle navi civili di ricerca e soccorso\u00bb, hanno invece commentato con un comunicato alcune delle principali Ong.\n\nLe stesse organizzazioni umanitarie hanno inoltre spiegato di non essere attive al momento nel Mediterraneo e che stanno riorganizzando i propri assetti e le proprie operazioni \u00abper adeguarsi alle misure sanitarie di prevenzione e risposta a Covid-19\u00bb.\n\nQuesto decreto \u00e8 (parzialmente) in linea con quanto richiesto da Salvini nei mesi scorsi e con quanto fatto da leader della Lega da ministro dell\u2019Interno quando, prima con singole direttive e poi con il decreto \u201cSicurezza bis\u201d, aveva impedito gli sbarchi a diverse navi Ong.\n\nMa questo era avvenuto, a detta di Salvini, per limitare le partenze dalla Libia \u2013 nonostante non ci sia ad oggi una correlazione tra la presenza delle Ong in mare e il numero degli arrivi \u2013 e non perch\u00e9 era in corso un\u2019emergenza sanitaria nazionale. Dunque in una situazione significativamente diversa.\n\nSecondo Lucia Borgonzoni, il governo Conte II ha chiuso i porti ai migranti salvati in mare \u00abcon la dichiarazione che siamo diventati noi, porto non sicuro\u00bb. Al netto di alcune osservazioni, l\u2019ex candidata alla presidenza della Regione Emilia-Romagna ha ragione.\n\nQuesto provvedimento \u00e8 in un certo senso in continuit\u00e0 con quanto fatto da Matteo Salvini quando era al Viminale, anche se in quel caso la politica restrittiva nei confronti dell\u2019immigrazione non era stata giustificata dall\u2019allora governo Lega-M5s con la presenza di un\u2019emergenza sanitaria. La differenza \u00e8 insomma quella tra una politica \u201cordinaria\u201d che prescinde da una situazione emergenziale, e una \u201cstraordinaria\u201d che si prevede fin da subito sia limitata nel tempo.", "lang": "it"}