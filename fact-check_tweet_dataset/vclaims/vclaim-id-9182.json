{"title": "Ile wynosi mediana zarobk\u00f3w w Polsce?", "subtitle": "Ile wynosi mediana zarobk\u00f3w w Polsce? Sprawdzamy co na ten temat powiedzia\u0142 Bartosz Marczuk. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-9182", "url": "https://demagog.org.pl/wypowiedzi/ile-wynosi-mediana-zarobkow-w-polsce/", "vclaim": "Mediana to warto\u015b\u0107 dziel\u0105ca wszystkie dane na p\u00f3\u0142. Je\u015bli mowa o zarobkach, poj\u0119cie \u201cmediana\u201d oznacza, i\u017c 50% Polak\u00f3w zarabia mniej, a 50% wi\u0119cej ni\u017c podana kwota.\n\nSzczeg\u00f3\u0142owe dane na temat wynagrodze\u0144 s\u0105 publikowane przez G\u0142\u00f3wny Urz\u0105d Statystyczny raz na dwa lata (comiesi\u0119czne raporty o przeci\u0119tnym wynagrodzeniu nie zawieraj\u0105 informacji o medianie). Najbardziej aktualne dane pochodz\u0105 z roku 2014. Mediana wynagrodze\u0144 og\u00f3\u0142em brutto wynios\u0142a w\u00f3wczas 3291,56 z\u0142. Dotyczy to wynagrodze\u0144 7746,8 tys. os\u00f3b zatrudnionych w pa\u017adzierniku 2014 roku w podmiotach o liczbie pracuj\u0105cych powy\u017cej 9 os\u00f3b.\n\u2022 None \u201cR\u00f3\u017cnice w wynagrodzeniach kobiet i m\u0119\u017cczyzn w Polsce (stan w 2014 roku)\u201d (dokument ten podaje tak\u017ce odr\u0119bne dane dotycz\u0105ce kobiet i m\u0119\u017cczyzn. Mediana zarobk\u00f3w pracownik\u00f3w p\u0142ci m\u0119skiej wynosi 3486,00 z\u0142. W przypadku kobiet to nieco mniej bo 3100,00 z\u0142).\n\nZnacznie wy\u017csz\u0105 warto\u015b\u0107 znajdziemy w Og\u00f3lnopolskim Badaniu Wynagrodze\u0144 (za rok 2014) przygotowanym przez firm\u0119 Sedlak & Sedlak. Wskazuje on, i\u017c mediana ca\u0142kowitego wynagrodzenia brutto wynios\u0142a 4 150 z\u0142. Tak znacz\u0105ca r\u00f3\u017cnica w wyniku mo\u017ce mie\u0107 swoje \u017ar\u00f3d\u0142o w odmiennej metodologii lub oparciu badania o mniejsz\u0105 grup\u0119 (firma zebra\u0142a dane o 125 624 osobach). Warto jednak przyjrze\u0107 si\u0119 raportowi Sedlak & Sedlak pod k\u0105tem zr\u00f3\u017cnicowania zarobk\u00f3w na r\u00f3\u017cnych stanowiskach i szczeblach zarz\u0105dzania. Warto\u015b\u0107 najbardziej zbli\u017cona do 2 700 z\u0142, podanej przez wiceministra Bartosza Marczuka to mediana pracownika szeregowego (osoby pracuj\u0105cej na stanowisku wykonawczym) wynosz\u0105ca 2 600 z\u0142. Raport Sedlak & Sedlak wskazuje tak\u017ce na ni\u017csz\u0105 median\u0119 zarobk\u00f3w os\u00f3b z wykszta\u0142ceniem podstawowym i gimnazjalnym oraz zasadniczym zawodowym, wynosz\u0105cych odpowiednio 2 400 z\u0142 i 2 650 z\u0142.", "lang": "pl"}