{"title": "Davvero ci sono 13 Stati Usa senza disoccupati?", "subtitle": "", "author": "pagellapolitica.it", "date": null, "vclaim_id": "vclaim-id-31828", "url": "https://pagellapolitica.it/dichiarazioni/8290/davvero-ci-sono-13-stati-usa-senza-disoccupati", "vclaim": "Prima di scendere al livello dei singoli Stati: prendere letteralmente la frase di Salvini ha poco senso, perch\u00e9 le economie contemporanee hanno comunque un tasso di disoccupazione che si pu\u00f2 considerare fisiologico e non eliminabile. Gli studiosi lo chiamano tasso naturale di disoccupazione. Con questa espressione si intende un livello di disoccupazione considerato fisiologico per un normale stato dell'economia.\n\nNon \u00e8 per\u00f2 banale fissare la soglia del pieno impiego, n\u00e9 quella del tasso naturale di disoccupazione. Le stime di quale sia la mancanza di impiego ineliminabile variano a seconda dei tempi e dei luoghi. Secondo quanto scrive il sito istituzionale della Federal Reserve (la banca centrale degli Stati Uniti), oggi per gli Usa si pu\u00f2 considerare un valore del tasso naturale di disoccupazione tra il 4 e il 5 per cento. Secondo il (agenzia federale Usa, simile al nostro Ufficio parlamentare del bilancio), la soglia dovrebbe essere circa il 4,6%.\n\nLo Stato con il tasso di disoccupazione pi\u00f9 basso \u00e8 il Vermont (2,2 per cento). Seguono, poi, il North Dakota (2,3 per cento), l'Iowa e il New Hampshire (2,4 per cento), le Hawaii, l'Idaho, il South Dakota e il Wisconsin (2,8 per cento).\n\nQuando Obama lasci\u00f2 la Casa Bianca - guardiamo ai dati di dicembre 2016 - gli Stati che avevano un tasso di disoccupazione inferiore al 4,6% erano 24 su 51. Dunque durante gli anni della presidenza Trump sono aumentati di 20 Stati.\n\nSalvini sostiene che il merito di questi dati sia da attribuire allo \u00abshock fiscale\u00bb di Trump, cio\u00e8 i tagli di tasse approvati a fine 2017. \u00c8 per\u00f2 impossibile stabilire un nesso univoco di causa/effetto, poich\u00e9 i fattori che entrano in gioco nelle dinamiche del mercato del lavoro americano sono molti. Come riportano i colleghi fact-checkers americani di FactCheck.org, ad esempio, il tasso di disoccupazione era gi\u00e0 sceso in maniera drastica con Obama, prima che si insediasse Trump, durante la cui presidenza il fenomeno \u00e8 comunque proseguito.\n\nSpecularmente, anche l\u2019aumento degli occupati \u00e8 un trend che va avanti fin dal 2010 e, anzi, il ritmo di crescita era superiore durante il secondo mandato di Obama rispetto a quello di Trump.\n\nMatteo Salvini ha dichiarato che in 13 Stati degli Stati Uniti la disoccupazione ha raggiunto un tasso vicino allo zero, grazie alle politiche fiscali di Trump. Nessuno Stato ha un tasso dello zero per cento, ma ben 44 Stati su 51 hanno un tasso di disoccupazione al di sotto della soglia considerata \u201cnaturale\u201d e ineliminabile. Prima che si insediasse, gli Stati con un tasso di disoccupazione al di sotto della soglia naturale erano 24.\n\nResta forzato stabilire un nessi di causa/effetto tra il calo ai minimi storici della disoccupazione e le ricette fiscali del presidente americano: la tendenza a un aumento degli occupati e una diminuzione dei disoccupati era gi\u00e0 cominciata ben prima che Trump si insediasse alla Casa Bianca.", "lang": "it"}