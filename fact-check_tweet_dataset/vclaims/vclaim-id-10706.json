{"title": "Czy wyrok TK jest niezgodny z prawem?", "subtitle": "Czy wyrok TK jest niezgodny z prawem? Sprawdzamy co na ten temat powiedzia\u0142 Ryszard Terlecki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10706", "url": "https://demagog.org.pl/wypowiedzi/czy-wyrok-tk-jest-niezgodny-z-prawem/", "vclaim": "w sprawie K47/15 dotycz\u0105cej ustawy z dnia 22 grudnia 2015r. o zmianie ustawy o Trybunale Konstytucyjnym. Wniosek o zbadanie zgodno\u015bci ustawy z Konstytucj\u0105 RP z\u0142o\u017cyli: Pierwszy Prezes S\u0105du Najwy\u017cszego, Krajowa Rada S\u0105downictwa, pierwsza grupa pos\u0142\u00f3w na Sejm, druga grupa pos\u0142\u00f3w na Sejm oraz Rzecznik Praw Obywatelskich. W wyroku Trybuna\u0142 Konstytucyjny uzna\u0142 ustaw\u0119 z dnia 22 grudnia 2015r. o zmianie ustawy o TK za niezgodn\u0105 z art. 7, art. 112 oraz art. 119 ust. 1 Konstytucji, a tak\u017ce z zasad\u0105 poprawnej legislacji wynikaj\u0105c\u0105 z art. 2 Konstytucji. Jednocze\u015bnie, rozpoznaj\u0105c wszystkie wnioski stron, Trybuna\u0142 zakwestionowa\u0142 r\u00f3wnie\u017c wi\u0119kszo\u015b\u0107 odr\u0119bnych artyku\u0142\u00f3w ustawy. Zdania odr\u0119bne zg\u0142osili s\u0119dziowie TK: Julia Przy\u0142\u0119bska oraz Piotr Pszcz\u00f3\u0142kowski. W ustnym uzasadnieniu wyroku TK w sprawie K47/15 s\u0119dzia sprawozdawca Stanis\u0142aw Biernat stwierdzi\u0142, \u017ce wy\u0142\u0105czn\u0105 kompetencj\u0105 Trybuna\u0142u Konstytucyjnego jest \u201eostateczne rozstrzyganie w kwestii zgodno\u015bci ustaw z Konstytucj\u0105\u201d, a swoje ustrojowe zadania ma obowi\u0105zek wykonywa\u0107 \u201ew ka\u017cdych okoliczno\u015bciach\u201d. Orzeczenie Trybuna\u0142u w sprawie ustawy z dnia 22 grudnia 2015r. o zmianie ustawy o TK dotyczy przepis\u00f3w, kt\u00f3re maj\u0105 by\u0107 jednocze\u015bnie podstaw\u0105 prawn\u0105 czynno\u015bci orzeczniczych. Zgodnie z uzasadnieniem wyroku, sytuacja taka jest \u201cnie do zaakceptowania\u201d, poniewa\u017c ewentualne orzeczenie o niekonstytucyjno\u015bci zaskar\u017conych przepis\u00f3w prowadzi\u0142oby do podwa\u017cenia wyroku, jako przeprowadzonego na niekonstytucyjnej podstawie. Zgodnie z art. 190 ust. 1 orzeczenia TK maj\u0105 moc powszechnie obowi\u0105zuj\u0105c\u0105 i s\u0105 ostateczne, a \u201cKonstytucja nie przewiduje \u017cadnego trybu kontroli czy te\u017c wzruszenia orzecze\u0144 Trybuna\u0142u z uwagi na wady proceduralne\u201d. Ze wzgl\u0119du na \u201cnieodwracalno\u015b\u0107 wad proceduralnych wyrok\u00f3w Trybuna\u0142u\u201d wszelkie w\u0105tpliwo\u015bci konstytucyjne dotycz\u0105ce podstaw orzekania powinny zosta\u0107 wyja\u015bnione \u201czanim te przepisy b\u0119d\u0105 stosowane\u201d. W zwi\u0105zku z tym istnia\u0142a \u201cpotrzeba pilnego wydania orzeczenia\u201d, poniewa\u017c od rozstrzygni\u0119cia tej sprawy zale\u017ca\u0142a podstawa prawna dla wszystkich innych orzecze\u0144 w sprawach kt\u00f3re zawis\u0142y przed Trybuna\u0142em. Zgodnie z art. 195 ust. 1 Konstytucji RP \u201cs\u0119dziowie Trybuna\u0142u Konstytucyjnego w sprawowaniu swojego urz\u0119du s\u0105 niezawi\u015bli i podlegaj\u0105 tylko Konstytucji\u201d. Na podstawie tego przepisu TK orzek\u0142, \u017ce s\u0119dziowie Trybuna\u0142u \u201cmog\u0105 odm\u00f3wi\u0107 w pewnych okoliczno\u015bciach zastosowania obowi\u0105zuj\u0105cej ustawy\u201d i w zwi\u0105zku z tym za podstaw\u0119 orzekania przyj\u0105\u0142 bezpo\u015brednio stosowalne przepisy Konstytucji oraz ustaw\u0119 o TK w brzmieniu nadanym przez ustaw\u0119 nowelizuj\u0105c\u0105, jednak\u017ce z wy\u0142\u0105czeniem jej niekt\u00f3rych przepis\u00f3w, dotycz\u0105cych:\n\u2022 None Trybuna\u0142 Konstytucyjny uzna\u0142 \u017ce pe\u0142ny sk\u0142ad orzekaj\u0105cy stanowi\u0105 wszyscy s\u0119dziowie Trybuna\u0142u maj\u0105cy konstytucyjn\u0105 legitymacj\u0119 do wydawania wyroku, kt\u00f3rych na dzie\u0144 wydania wyroku by\u0142o 12. Trybuna\u0142 podkre\u015bli\u0142 \u017ce jest to nast\u0119pstwo wyroku z dnia 3 grudnia 2015r w sprawie K35/15, w kt\u00f3rym stwierdzono \u017ce trzech s\u0119dzi\u00f3w wybranych przez Sejm VII kadencji zosta\u0142o wybranych na podstawie prawnej zgodnej z Konstytucj\u0105; s\u0119dziowie ci nie posiadaj\u0105 jednak legitymacji do orzekania z powodu braku wymaganego dzia\u0142ania innego ni\u017c Trybuna\u0142 organu pa\u0144stwa (nieodebranie \u015blubowania)\n\u2022 None Kolejno\u015bci rozpatrywania wniosk\u00f3w oraz terminu wyznaczenia rozprawy od dnia dostarczenia zawiadomienia \u2013 Trybuna\u0142 zdecydowa\u0142 o pomini\u0119ciu tego zapisu ustawy, poniewa\u017c by\u0142 on jednocze\u015bnie przedmiotem zaskar\u017cenia. W pi\u015bmie procesowym Sejmu RP w sprawie K 47/15 Marsza\u0142ek Marek Kuchci\u0144ski stwierdza \u017ce: \u201etermin na przedstawienie stanowiska przez uczestnik\u00f3w post\u0119powania (\u2026) zosta\u0142 okre\u015blony wbrew normie uj\u0119tej w art. 82 ust. 2 ustawy o Trybunale Konstytucyjnym\u201d, \u201etermin rozprawy (\u2026) zosta\u0142 wyznaczony niezgodnie z art. 87 ust. 2 ustawy o Trybunale Konstytucyjnym\u201d, \u201epe\u0142ny sk\u0142ad TK, kt\u00f3ry ma w tej sprawie orzeka\u0107, nie odpowiada warunkom uregulowanym w art. 44 ust. 3 ustawy o Trybunale Konstytucyjnym\u201d. Zgodnie z opiniami niekt\u00f3rych konstytucjonalist\u00f3w (prof. Bogus\u0142aw Banaszak, prof. Anna \u0141abno, prof. Andrzej Balaban, prof. Robert Jastrz\u0119bski, dr hab. Bogumi\u0142 Szmulik) stanowisko rz\u0105du jest uprawnione: Trybuna\u0142 Konstytucyjny nie m\u00f3g\u0142 pomin\u0105\u0107 niekt\u00f3rych zapis\u00f3w ustawy nowelizuj\u0105cej ustaw\u0119 o Trybunale, poniewa\u017c podlega ustawom w kwestiach proceduralnych, w zwi\u0105zku z czym wyrok wydany z ich pomini\u0119ciem \u201cnie podlega publikacji\u201d (opinia prof. Bogus\u0142awa Banaszka). Nale\u017cy zauwa\u017cy\u0107 \u017ce podmioty skar\u017c\u0105ce ustaw\u0119 do Trybuna\u0142u: I prezes S\u0105du Najwy\u017cszego, Krajowa Rada S\u0105downictwa, podmioty przedstawiaj\u0105ce opinie amis curiae w post\u0119powaniu: Naczelna Rada Adwokacka, Krajowa Rada Radc\u00f3w Prawnych, Fundacja im. Stefana Batorego a tak\u017ce zewn\u0119trzne cia\u0142a eksperckie \u2013 Komisja Wenecka uzna\u0142y \u017ce Trybuna\u0142 powinien pomin\u0105\u0107 przy orzekaniu zaskar\u017cone przepisy (lub wr\u0119cz mia\u0142 obowi\u0105zek pomin\u0105\u0107 te przepisy) i oprze\u0107 si\u0119 bezpo\u015brednio na konstytucji, b\u0105d\u017a na ustawie w brzmieniu sprzed wej\u015bcia w \u017cycie nowelizacji. Podobne stanowisko przedstawi\u0142o wielu konstytucjonalist\u00f3w. Zgodnie z art. 190 ust. 1 Konstytucji \u201corzeczenia Trybuna\u0142u Konstytucyjnego maj\u0105 moc powszechnie obowi\u0105zuj\u0105c\u0105 i s\u0105 ostateczne\u201d, natomiast zgodnie z art. 190 ust. 2 \u201cOrzeczenia Trybuna\u0142u Konstytucyjnego (\u2026) podlegaj\u0105 niezw\u0142ocznemu og\u0142oszeniu w organie urz\u0119dowym, w kt\u00f3rym akt normatywny by\u0142 og\u0142oszony\u201d. W zwi\u0105zku z tym niezale\u017cnie od potencjalnych wad proceduralnych, wyrok Trybuna\u0142u jest ostateczny oraz podlega niezw\u0142ocznemu og\u0142oszeniu. Organ w\u0142adzy wykonawczej nie ma podstawy prawnej, aby stwierdzi\u0107 czy wyrok wydany przez Trybuna\u0142 Konstytucyjny jest faktycznie wyrokiem \u2013 jedynym organem uprawnionym do takiej oceny jest sam Trybuna\u0142 Konstytucyjny. Podsumowuj\u0105c, wypowied\u017a uznajemy za fa\u0142szyw\u0105, poniewa\u017c tylko TK ma prawo do oceny, co jest zgodne z Konstytucj\u0105 i \u017caden inny organ nie ma do tego prawa oraz zgodnie z Konstytucj\u0105 orzeczenia TK s\u0105 ostateczne i niepodwa\u017calne.", "lang": "pl"}