{"title": "Flertallet i Oslo mener at Oslo sentrum b\u00f8r v\u00e6re mest mulig bilfritt", "subtitle": "I Oslo kommunes klimaunders\u00f8kelse svarer 55 prosent av de spurte at de er sv\u00e6rt eller ganske enig i at Oslo sentrum b\u00f8r v\u00e6re mest mulig bilfritt.", "author": "www.faktisk.no", "date": null, "vclaim_id": "vclaim-id-10901", "url": "https://www.faktisk.no/faktasjekker/LEL/flertallet-i-oslo-mener-at-oslo-sentrum-bor-vaere-mest-mulig-bilfritt", "vclaim": "16. november var det debatt mellom Oslos byr\u00e5d for byutvikling Hanna Marcussen (MDG) og Fremskrittspartiets Carl I. Hagen p\u00e5 NRK-programmet Debatten. Under debatten sa Marcussen at hun har tall p\u00e5 at \u00abet flertall av Oslos befolkning \u00f8nsker at Oslo sentrum skal bli tiln\u00e6rmet bilfritt\u00bb.\n\nSenere i debatten viser Marcussen til at stadig flere tar i bruk kollektivtrafikk, sykkel og gange, at flere ikke tar lappen og at dette er en trend vi ogs\u00e5 ser i andre europeiske byer, og at folk i Oslo \u00f8nsker det:\n\nTil Faktisk.no sier Hagen at han ikke har sett noen folkeavstemning over hva Oslos befolkning mener om bilfritt sentrum, og at man derfor ikke kan sl\u00e5 fast dette.\n\nDebatten tar utgangspunkt i uenigheter om Oslo kommunes planer for et bilfritt byliv. Kommunen har vedtatt \u00e5 fjerne parkeringsplasser og redusere biltrafikken for \u00e5 bruke mer plass p\u00e5 blant annet sykkelveier, sitteplasser og uteservering.\n\nFaktisk.no ber Marcussen dokumentere p\u00e5standen. Kommunikasjonsr\u00e5dgiver Ingvild Hancke \u00d8gstad viser til Oslo kommunes klimaunders\u00f8kelse, som ble publisert v\u00e5ren 2017.\n\nUnders\u00f8kelsen kartlegger Oslo befolknings holdninger og handlinger n\u00e5r det kommer til milj\u00f8, klima og kommunens klimastrategi.\n\nI en foretatt av Kantar TNS fremg\u00e5r det at 55 prosent av de spurte mener Oslo sentrum b\u00f8r v\u00e6re mest mulig bilfritt.\n\n1793 tilfeldig utvalgte personer deltok i unders\u00f8kelsen, som skal v\u00e6re representativ for innbyggerne i Oslo.\n\nSelve unders\u00f8kelsen viser at respondentene fikk opplest p\u00e5standen \u00abOslo sentrum b\u00f8r v\u00e6re mest mulig bilfritt\u00bb. Til denne p\u00e5standen svarte 29 prosent at de er \u00absv\u00e6rt enig\u00bb, 26 prosent \u00abganske enig\u00bb, 16 prosent \u00abverken eller\u00bb, 14 prosent var \u00abganske uenig\u00bb og 13 prosent \u00absv\u00e6rt uenig\u00bb. 2 prosent svarte \u00abvet ikke\u00bb.\n\nI oppsummeringen med tallet 55 prosent, har kommunen sl\u00e5tt sammen tallet for dem som sier seg \u00absv\u00e6rt enig\u00bb og \u00abganske enig\u00bb i p\u00e5standen. Marcussen har dermed dekning for p\u00e5standen om at flertallet \u00f8nsker et tiln\u00e6rmet bilfritt sentrum.\n\nKommunikasjonsr\u00e5dgiver \u00d8gstad trekker ogs\u00e5 frem side 28 til 31 i Oslo kommunes i sentrum, men her finnes det ikke statistikk p\u00e5 holdninger til bilfritt sentrum.\n\nTransport\u00f8konomisk institutt (T\u00d8I) har sett n\u00e6rmere p\u00e5 holdninger til bilfritt sentrum. I en st\u00f8rre unders\u00f8kelse blant 6018 ansatte i virksomheter i Oslo og \u00d8stre B\u00e6rum, finner de at 43 prosent av de spurte tror flere kommer til \u00e5 bruke Oslo sentrum enn f\u00f8r, mens 23 prosent tror det blir som f\u00f8r, 17 prosent tror f\u00e6rre kommer til \u00e5 bruke sentrum og 18 prosent vet ikke. Tall fra T\u00d8I viser ogs\u00e5 at 58 prosent synes det er for mye biltrafikk i Oslo sentrum i dag, og at 33 prosent synes bilen tar for mye plass.\n\nForskningsleder Aud Tenn\u00f8y ved T\u00d8I sier at de tolker disse og andre svar blant Oslo-borgerne til at de har en positiv forventning til et bilfritt sentrum. Samtidig mener hun tallene fra Oslo kommunes klimaunders\u00f8kelse er i tr\u00e5d med de funnene som er gjort av T\u00d8I.", "lang": "no"}