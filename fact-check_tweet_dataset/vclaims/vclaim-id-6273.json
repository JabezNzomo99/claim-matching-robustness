{"title": "Sorpresa: in 20 anni i visitatori dei musei sono quasi raddoppiati", "subtitle": "I numeri danno ragione al ministro Franceschini: il 2016\u00a0\u00e8 stato un anno record per i visitatori con\u00a0pi\u00f9 di 45,5 milioni. Nel 2016 erano poco pi\u00f9 di 25 milioni", "author": "www.agi.it", "date": null, "vclaim_id": "vclaim-id-6273", "url": "https://www.agi.it/fact-checking/museo_visitatori_record_dario_franceschini-2215711/news/2017-10-04/", "vclaim": "Il ministro della Cultura Dario Franceschini ha dichiarato, in un\u2019intervista rilasciata alla Gazzetta del Mezzogiorno e pubblicata il 3 ottobre, che \u201ci numeri da record dei musei \u2013 che nel 2016 hanno superato i 45,5 milioni di visitatori e che stanno crescendo a ritmi elevati anche nel 2017 \u2013 hanno interessato in larga misura quelli del Mezzogiorno\u201d.\n\nInnanzitutto \u00e8 vero che nel 2016 si sia registrato il record di visitatori nei musei italiani, e il dato citato \u2013 45,5 milioni abbondanti \u2013 \u00e8 corretto, almeno secondo le rilevazioni dello stesso ministero che dirige Franceschini.\n\nSecondo l\u2019Ufficio di statistica del Ministero dei beni e delle attivit\u00e0 culturali e del turismo (Mibact), nel 2016 i visitatori sono stati complessivamente 45.521.194 (i dati sono relativi a 17 regioni italiane. Restano fuori Trentino-Alto Adige, Val d\u2019Aosta e Sicilia).\n\nGuardando il rendiconto statistico relativo al 2016, risulta \u2013 sommando i vari mesi \u2013 che il totale di visitatori del primo semestre sia di 22.395.915. Cio\u00e8 817.373 in meno rispetto al 2017 (e non \u201cquasi due milioni\u201d), anno in cui a questo punto si registra un incremento del 3,7% (e non del 7,3%).\n\nI visitatori nel Sud Italia sono stati nel 2016, anno da record, 10.182.441. Rispetto all\u2019anno precedente, quando erano stati 9.009.325, la crescita \u00e8 stata di oltre un milione di unit\u00e0 (1.173.116). In percentuale, equivale a un +13%.\n\nFranceschini ha ragione quando rivendica \u201cnumeri da record\u201d per quanto riguarda il 2016. Corretta poi anche la considerazione sul 2017, dove la crescita del numero totale di visitatori procede a un ritmo anche pi\u00f9 elevato rispetto all\u2019anno precedente. Infine \u00e8 vero che il Mezzogiorno sia interessato in larga misura dai numeri che hanno determinato il record: \u00e8 l\u2019area d\u2019Italia che nel 2016 fa registrare una crescita, sia numerica che percentuale, pi\u00f9 significativa rispetto all\u2019anno precedente.", "lang": "it"}