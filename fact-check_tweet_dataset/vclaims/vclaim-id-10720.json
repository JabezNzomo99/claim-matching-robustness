{"title": "Ile trwa wydanie orzeczenia przez TK?", "subtitle": "Ile trwa wydanie orzeczenia przez TK? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10720", "url": "https://demagog.org.pl/wypowiedzi/ile-trwa-wydanie-orzeczenia-przez-tk/", "vclaim": "W pierwszej cz\u0119\u015bci wypowiedzi Patryk Jaki wypowiada si\u0119 o d\u0142ugim czasie rozstrzygni\u0119\u0107 spraw skierowanych do Trybuna\u0142u Konstytucyjnego przez obywateli.\n\nKa\u017cdy, czyje konstytucyjne wolno\u015bci lub prawa zosta\u0142y naruszone, ma prawo, na zasadach okre\u015blonych w ustawie, wnie\u015b\u0107 skarg\u0119 do Trybuna\u0142u Konstytucyjnego w sprawie zgodno\u015bci z Konstytucj\u0105 ustawy lub innego aktu normatywnego, na podstawie kt\u00f3rego s\u0105d lub organ administracji publicznej orzek\u0142 ostatecznie o jego wolno\u015bciach lub prawach albo o jego obowi\u0105zkach okre\u015blonych w Konstytucji.\n\nSK 15/14 28 stycznia 2015 r. \u015awiadczenia pieni\u0119\u017cne z ubezpieczenia spo\u0142ecznego w razie choroby i macierzy\u0144stwa; przedawnienie roszczenia o wyp\u0142at\u0119 zasi\u0142ku.\n\nSK 48/12 8 kwietnia 2015 r. Koszty s\u0105dowe; wym\u00f3g uiszczenia op\u0142aty s\u0105dowej od skargi na orzeczenie Krajowej Izby Odwo\u0142awczej; wysoko\u015b\u0107 tej op\u0142aty.\n\nSK 62/13 12 maja 2015 r. Nowelizacja kodeksu karnego wykonawczego; surowsza kara zast\u0119pcza ni\u017c w orzeczeniach zapad\u0142ych pod rz\u0105dami poprzedniej ustawy.\n\nZ powy\u017cszego zestawienia wynika, \u017ce od wniesienia skargi do TK do orzeczenia TK mijaj\u0105 \u015brednio 2 lata (\u015brednia arytmetyczna up\u0142ywu pe\u0142nych lat wynosi 2,45).\n\nDruga cz\u0119\u015b\u0107 wypowiedzi (\u201ctam, gdzie chodzi\u0142o o jego sto\u0142ek, to orzeczenie zapad\u0142o w 2 dni\u201d) odnosi si\u0119 do wyroku Trybuna\u0142u z dnia 9 grudnia 2015 r. (sygn. akt K35/15), dotycz\u0105cego zgodno\u015bci z Konstytucj\u0105 nowelizacji ustawy o Trybunale Konstytucyjnym.\n\nTrybuna\u0142 orzeka\u0142 na podstawie wniosk\u00f3w: Pierwszego Prezesa S\u0105du Najwy\u017cszego z 30 listopada 2015 r., Rzecznika Praw Obywatelskich (23 listopada 2015 r.), Krajowej Rady S\u0105downictwa (24 listopada 2015 r.) oraz grupy Pos\u0142\u00f3w na Sejm (23 listopada 2015 r.).\n\nCzas, kt\u00f3ry up\u0142yn\u0105\u0142 pomi\u0119dzy wp\u0142yni\u0119ciem pierwszych wniosk\u00f3w do TK do czasu rozprawy w TK, wyni\u00f3s\u0142 16 dni. By\u0142 to okres pomi\u0119dzy 23 listopada a 9 grudnia 2015 roku.\n\nJak zosta\u0142o wykazane powy\u017cej, sprawy wniesione w ramach skarg konstytucyjnych by\u0142y rozstrzygane w czasie o wiele d\u0142u\u017cszym ni\u017c rozstrzygni\u0119ta zosta\u0142a sprawa zgodno\u015bci z Konstytucj\u0105 nowelizacji ustawy o TK.\n\nW zwi\u0105zku z tym wypowied\u017a Patryka Jakiego zostaje uznana za prawdziw\u0105. Minister myli\u0142 si\u0119, m\u00f3wi\u0105c o dok\u0142adnie \u201c2 dniach\u201d, jednak pierwsza cz\u0119\u015b\u0107 wypowiedzi oraz zarysowana w niej tendencja jest prawdziwa.", "lang": "pl"}