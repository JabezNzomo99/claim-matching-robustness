{"title": "L\u2019anziano che avanza", "subtitle": "", "author": "pagellapolitica.it", "date": null, "vclaim_id": "vclaim-id-17291", "url": "https://pagellapolitica.it/dichiarazioni/7646/lanziano-che-avanza", "vclaim": "Nel discorso con cui ha fatto gli auguri di fine anno, pubblicato sul suo blog, Beppe Grillo ha parlato di molti temi diversi. Ha accennato anche alla problematica demografica in Italia, dicendo che \u201c siamo un popolo di vecchi, non ci stiamo accorgendo che stiamo invecchiando.\n\nAl 1\u00b0 gennaio 2016, dice l\u2019ISTAT, la popolazione residente in Italia era di 60.665.551 persone. Di queste, i diciottenni erano 575.399, mentre i sessantenni 766.722. Gi\u00e0 oggi, quindi, il numero dei diciottenni \u00e8 parecchio inferiore di quello dei sessantenni: la proporzione \u00e8 del 75,05 per cento, cio\u00e8 quasi esattamente quattro sessantenni per ogni tre diciottenni.\n\nLa situazione \u00e8 visualizzata molto bene dalla piramide demografica, ovvero il grafico solitamente utilizzato in demografia per mostrare la distribuzione della popolazione secondo le classi d\u2019et\u00e0. Quella di seguito mostra le piramidi demografiche del 2005 (in blu) e del 2015 (in bianco) ed \u00e8 tratta dal dell\u2019ISTAT.\n\nA questo punto, possiamo chiederci due cose: una rivolta al passato e una al futuro. La prima domanda \u00e8 da quando i neomaggiorenni sono stati superati dai sessantenni, e possiamo scoprirlo grazie ai dati storici sulla popolazione italiana (disponibili qui, sezione \u201cRicostruzione intercensuaria della popolazione\u201d\n\nBeppe Grillo dice che \u201cnel 2025 ci saranno pi\u00f9 diciottenni che sessantenni\u201d. \u00c8 vero, ma \u00e8 vero anche che questa situazione si verifica gi\u00e0 dalla fine degli anni Novanta. \u201cC\u2019eri quasi\u201d per il leader del Movimento 5 Stelle.", "lang": "it"}