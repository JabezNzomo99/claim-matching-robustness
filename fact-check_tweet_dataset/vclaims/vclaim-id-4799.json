{"title": "CETA: rischio o tutela per il made in Italy?", "subtitle": "", "author": "pagellapolitica.it", "date": null, "vclaim_id": "vclaim-id-4799", "url": "https://pagellapolitica.it/dichiarazioni/8065/ceta-rischio-o-tutela-per-il-made-in-italy", "vclaim": "\u00abIl CETA, tanto per cominciare, legittima l\u2019Italian sounding, la contraffazione dei prodotti italiani. Apre il mercato ai parmesan e alle mozzarille. E apre il mercato al grano canadese, sulla cui qualit\u00e0 \u00e8 legittimo qualche dubbio\u00bb\n\nIn una recente intervista con il , Il ministro dell\u2019Interno Matteo Salvini ha parlato del CETA, un importante accordo commerciale con il Canada in via di ratifica in questi mesi. L\u2019intervistatore ha chiesto a Salvini se, a un Paese esportatore come l\u2019Italia, convenga ostacolare le liberalizzazioni del commercio internazionale: il leader della Lega ha risposto che il CETA apre la strada a imitazioni straniere di prodotti italiani e al grano canadese, che sarebbe di dubbia qualit\u00e0.\n\nIl CETA ( ) \u00e8 un accordo tra l\u2019Unione Europea e il Canada approvato dal Parlamento europeo nel febbraio 2017. Entrato in vigore in via provvisoria, \u00e8 in attesa della ratifica formale da parte degli Stati UE. Anche se per entrare pienamente in vigore deve essere approvato da tutti gli Stati membri dell\u2019Unione, tuttavia, il trattato dispiega gi\u00e0 dal settembre 2017 il grosso delle sue misure liberalizzatrici dei commerci. Le principali esclusioni dalla applicazione provvisoria riguardano, fra le altre cose, la protezione degli investimenti finanziari e il sistema giudiziario ad essi legato.\n\nSul trattato ci sono state diverse posizioni polemiche negli ultimi tempi, tra cui quella del nuovo ministro per le Politiche agricole Gian Marco Centinaio. La Coldiretti ha annunciato una \u201cmobilitazione permanente\u201d per opporsi alla ratifica da parte del Parlamento italiano e diverse altre associazioni e sindacati come CGIL, ARCI e Legambiente si sono espressi contro.\n\nNel \u201ccontratto di governo\u201d firmato da Lega e M5S \u00e8 presente una netta critica di alcuni aspetti del CETA e la promessa di opposizione ad alcuni aspetti di questo e altri trattati commerciali.\n\nSenza dubbio l\u2019accordo ha introdotto per la prima volta, nei rapporti commerciali fra UE e Canada, misure volte a rafforzare la tutela dei prodotti tipici italiani e dei loro marchi. In particolare, il Ministero dello Sviluppo economico riporta in una sua pagina istituzionale che l\u2019accordo aiuterebbe in realt\u00e0 a contrastare la contraffazione, cio\u00e8 l\u2019 , grazie al riconoscimento e alla tutela commerciale in territorio canadese di 143 Indicazioni geografiche (IIGG) europee, di cui 41 italiane. L\u2019accordo prevede inoltre la possibilit\u00e0 di includere ulteriori prodotti fra quelli da tutelare.\n\nI critici hanno tuttavia fatto notare che il CETA tutela solo poche decine di prodotti tipici italiani, a fronte degli oltre 290 prodotti tradizionali del nostro Paese inseriti a vario titolo nell\u2019elenco del Ministero per le Politiche Agricole, a cui vanno aggiunte altre decine fra vini tipici e bevande. Ci sono poi alcuni punti specifici nel campo delle denominazioni che sollevano preoccupazioni, come la possibilit\u00e0 di continuare a registrare prodotti in Canada denominati (l\u2019eccezione \u00e8 stabilita all\u2019art. 20.21).\n\nPer contro, i sostenitori dell\u2019accordo sottolineano che prima del CETA in Canada non esisteva alcuna tutela specifica per i prodotti tipici italiani e che i contraffattori erano sostanzialmente liberi di invadere il mercato nordamericano con ogni sorta di prodotto con nome italianizzato o uguale al prodotto tipico italiano, senza timori di sanzioni e anzi con la protezione del proprio marchio.\n\nA proposito della copertura comunque parziale assicurata ai prodotti tipici italiani, l\u2019ex ministro per lo Sviluppo economico Carlo Calenda ha scritto in una lettera inviata al nel luglio 2017 che \u00e8 sbagliato \u201cpensare che si sarebbe potuto ottenere un riconoscimento integrale e illimitato\u201d dei prodotti tipici italiani, aggiungendo che \u201cl\u2019essenza di un negoziato sta nel raggiungimento di un compromesso\u201d.\n\nIn breve: non sembra fondata l\u2019accusa di Salvini che il CETA sarebbe addirittura un incentivo all\u2019 e alla contraffazione, per lo meno per quanto riguarda alcune decine di prodotti che sono esplicitamente protetti dall\u2019accordo e che costituiscono la stragrande maggioranza delle nostre esportazioni agro-alimentari.\n\nPer quanto riguarda l\u2019 che gi\u00e0 esiste, e cio\u00e8 l\u2019apertura del mercato al e ad altri prodotti copiati, se il ministro dell\u2019Interno si riferiva al mercato nordamericano, questo \u00e8 gi\u00e0 aperto da anni a quel tipo di prodotti locali, che il CETA invece contribuir\u00e0 a regolamentare per la prima volta.\n\nSe invece Salvini si riferiva al mercato domestico va rilevato, per esempio, che una paventata invasione di prodotti imitati non c\u2019\u00e8 stata, finora. Nei periodi marzo 2016, marzo 2017 e marzo 2018 il valore delle importazioni italiane di formaggi e latticini dal Canada sono ammontate a zero euro, rispetto a esportazioni di formaggi e latticini italiani verso il Canada sempre superiori a 4 milioni di euro, come evidenziato dai dati Istat della tavola seguente:\n\nSecondo i critici, il CETA rappresenterebbe una minaccia al principio di precauzione. L\u2019accusa - riassunta ad esempio in questo documento curato da Coldiretti - \u00e8 che in Canada non ci sarebbero misure sanitarie e fitosanitarie restrittive come quelle europee e che il grano canadese potrebbe mettere a rischio la salute dei cittadini.\n\nVa notato che il CETA dedica un intero capitolo alle \u201cMisure sanitarie e fitosanitarie\u201d, cio\u00e8 alla sicurezza alimentare e alla salute di persone, animali e piante. Senza addentrarsi in descrizioni del messaggio legale che risulterebbero troppo tecniche, si possono considerare alcuni punti essenziali.\n\nPer prima cosa, il CETA fa proprie le regole del (\u201cAccordo sulle misure sanitarie e fitosanitarie\u201d) dell\u2019Organizzazione Mondiale del Commercio (OMC o WTO secondo l\u2019acronimo inglese), secondo cui gli Stati membri mantengono il diritto di imporre misure a protezione dei propri cittadini e dell\u2019ambiente, purch\u00e9 tali misure siano basate su criteri scientifici.\n\nQuesti due punti garantiscono teoricamente che, in caso di evidenze scientifiche e comprovati timori sanitari sulla qualit\u00e0 dei prodotti, l\u2019Italia e i singoli paesi dell\u2019Unione Europea mantengono la piena facolt\u00e0 di prendere provvedimenti a tutela dei propri cittadini e dell\u2019ambiente. Strumento interpretativo comune - SIC \u201d che il Consiglio dell\u2019Unione Europea e il Canada hanno approvato e dove si dice che nel caso insorgano delle controversie sull\u2019attuazione del trattato, \u201cil CETA preserva la capacit\u00e0 dell'Unione Europea e dei suoi Stati membri e del Canada di adottare e applicare le rispettive disposizioni legislative e regolamentari che disciplinano l'attivit\u00e0 economica nell'interesse pubblico al fine di conseguire obiettivi legittimi di politica pubblica\u201d ivi inclusi \u201cla protezione e la promozione della sanit\u00e0 pubblica\u201d nonch\u00e9 \u201cla sicurezza dell'ambiente\u201d.\n\n\n\nMatteo Salvini ha dichiarato che il CETA legittima l\u2019 , contribuisce alla contraffazione dei prodotti italiani e apre il mercato ai , alle e al grano canadese dalla qualit\u00e0 dubbia. Per quanto riguarda la legittimazione dell\u2019 e la contraffazione dei prodotti italiani, i dati raccolti delineano una realt\u00e0 diversa e per molti versi opposta: decine di prodotti italiani vengono esplicitamente tutelati, aggiungendo protezioni che non esistevano in passato.\n\nSull\u2019apertura al grano canadese e sui dubbi circa la sua qualit\u00e0, va notato da un lato che \u00e8 vero che l\u2019importazione del grano canadese \u00e8 destinata a diventare pi\u00f9 facile; ma anche che l\u2019Italia mantiene il diritto a future azioni di limitazione o addirittura chiusura all\u2019arrivo del medesimo grano (o di qualunque altro prodotto coperto dal CETA), se ricorreranno ragioni di tutela della salute pubblica. Pare legittimo dire che, nel loro complesso, le osservazioni di Salvini sul CETA non siano molto precise.", "lang": "it"}