{"title": "Nei, 120 000 nordmenn er ikke spillavhengige", "subtitle": "Actis har sl\u00e5tt sammen dem som regnes som problemspillere (34 000 personer) og moderate risikospillere (88 000).", "author": "www.faktisk.no", "date": null, "vclaim_id": "vclaim-id-10447", "url": "https://www.faktisk.no/faktasjekker/aPa/nei-120-000-nordmenn-er-ikke-spillavhengige", "vclaim": "Oslo Frp \u00f8nsker at Norge skal f\u00e5 kasinodrift i regulerte former, skrev p\u00e5 mandag. Lokallaget har sendt inn dette som et resolusjonsforslag til partiets landsm\u00f8te, som avholdes i slutten av April.\n\nDet argumenteres blant annet med at nordmenn er storforbrukere av utenlandske nettkasinoer, og at norsk legalisering vil kunne f\u00f8re til at flere av spillpengene beholdes i landet.\n\nOrganisasjonen Actis har blant annet som m\u00e5l \u00e5 redusere skadene ved pengespill. De er sterkt imot forslaget fra Oslo Frp. Til NTB viser generalsekret\u00e6r Per Gunnar Dahl til at 120 000 nordmenn er spillavhengige. I artikkelen er dette gjengitt som et indirekte sitat i br\u00f8dteksten. Denne p\u00e5standen skal vi se n\u00e6rmere p\u00e5 her.\n\nStemmer det at 120 000 nordmenn er spillavhengige?\n\nFlere har reagert p\u00e5 bruken av dette tallet. Blant disse er Sigurd Eskeland, president i Norsk pokerforbund, som p\u00e5 Twitter hevder tallet er mer enn fem ganger for h\u00f8yt .\n\nActis har tidligere brukt dette tallet i et , der de viser til en , som er laget av forskere ved UiB. I dette oppslaget bruker imidlertid ikke Actis begrepet spillavhengige. \u00ab120 000 nordmenn har problemer med nettspill\u00bb, er formuleringen i tittelen. I br\u00f8dteksten st\u00e5r det at \u00ab122 000 nordmenn sliter med problematisk spillatferd\u00bb.\n\nTallet p\u00e5 120 000 er vesentlig h\u00f8yere enn det opererer med. P\u00e5 sine nettsider skriver direktoratet at \u00abCa. 34 000 personer i Norge ansl\u00e5s \u00e5 ha problemer med gambling og pengespill.\u00bb\n\nFaktisk.no tar kontakt med Actis for \u00e5 h\u00f8re hvor tallet stammer fra. Kommunikasjonsr\u00e5dgiver Kristine Borge svarer blant annet f\u00f8lgende i en e-post til Faktisk.no:\n\n\u2013 Her m\u00e5 vi bare beklage, uttalelsen ble upresis. Tallet p\u00e5 120 000 er basert p\u00e5 befolkningsunders\u00f8kelsen om pengespill, som er gjennomf\u00f8rt ved Universitetet i Bergen i 2013 og 2015, og er ikke spillavhengige (som jo er en diagnose). Men en beregning ut fra andelen som beskriver sin spilling p\u00e5 en m\u00e5te som plasserer dem som risiko- eller problemspillere.\n\nHun forteller videre at Actis har kontaktet NTB, slik at de kan rette tallet. I tillegg har Actis publisert en rettelse p\u00e5 egne nettsider, etter at Faktisk.no tok kontakt.\n\nBasert p\u00e5 UiBs unders\u00f8kelse bommer imidlertid ogs\u00e5 pokerpresident Sigurd Eskeland med p\u00e5standen om at tallet p\u00e5 120 000 er mer enn fem ganger for h\u00f8yt. Det riktige er at tallet er i underkant av fire ganger for h\u00f8yt (34 000 x 4 = 136 000).\n\nFaktisk.no har v\u00e6rt i kontakt med professor St\u00e5le Pallesen ved UiB, som st\u00e5r som f\u00f8rsteforfatter av rapporten om spillavhengighet. Han viser til at Actis har kommet frem til tallet ved \u00e5 sl\u00e5 sammen antallet moderate risikospillere (88 000) med problemspillere (34 000).\n\nDisse kategoriene stammer fra som deler spillerne inn i normalspillere, lavrisikospiillere, moderate risikospillere og problemspillere. Denne inndelingen baserer seg p\u00e5 hvordan de spurte svarer p\u00e5 ni ulike sp\u00f8rsm\u00e5l om deres spillatferd.\n\nPersoner med en sk\u00e5r p\u00e5 8-27 regnes som problemspillere, mens de som f\u00e5r mellom 3-7 poeng regnes som moderate risikospillere. De som f\u00e5r 1-2 poeng blir regnet som lavrisikospiller, og de som f\u00e5r 0 poeng som normalspillere.\n\nModerate risikospillere omtales som spillere med noen spillrelaterte problemer. En problemspiller omtales som en person som kan v\u00e6re spillavhengig, og som sliter med betydelige spillrelaterte problemer.\n\nP\u00e5 sp\u00f8rsm\u00e5l om det er dekning for \u00e5 omtale ogs\u00e5 moderate risikospillere som spillavhengige, svarer Pallesen f\u00f8lgende:\n\n\u2013 Personlig synes jeg det er \u00e5 dra det litt langt, de fleste tenker at det er problemspillerne som er ekvivalent med spillavhengige. Men det er selvsagt rom for fortolkninger og ulike meninger her.", "lang": "no"}