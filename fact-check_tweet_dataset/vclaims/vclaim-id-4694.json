{"title": "Di Battista, il parlamento incostituzionale e i voti del M5S", "subtitle": "", "author": "pagellapolitica.it", "date": null, "vclaim_id": "vclaim-id-4694", "url": "https://pagellapolitica.it/dichiarazioni/5588/di-battista-il-parlamento-incostituzionale-e-i-voti-del-m5s", "vclaim": "\"L'attuale parlamento \u00e8 abusivo dal punto di vista incostituzionale, in quanto \u00e8 stato eletto, soprattutto alla Camera, da una legge elettorale incostituzionale. Cio\u00e8 noi del Cinque Stelle abbiamo preso pi\u00f9 voti del Pd, solo il Pd ha pi\u00f9 parlamentari e una maggioranza schiacciante per un premio di maggioranza incostituzionale\". (Min. 10:57)\n\nE' di nuovo un momento chiave per l'Italicum, la legge elettorale voluta da Matteo Renzi. In un'intervista rilasciata a il Premier si \u00e8 espresso nei termini per cui se il governo non avesse i voti sarebbe come se il parlamento gli stesse dicendo \"Sapete che c'\u00e8? Andatevene a casa!\". Nel frattempo, qualche giorno dopo a Maria Latella su Sky, Alessandro Di Battista promette l'opposizione del suo movimento alla legge in oggetto. Nono solo. Ricorda anche che il parlamento attuale \u00e8 stato eletto con una legge incostituzionale. Analizziamo i due punti chiave della sua dichiarazione.\n\nSulla prima parte nulla da eccepire a Di Battista. Con la sentenza 1/2014 la Corte Costituzionale ha reso pubbliche le motivazioni per cui aveva definito incostituzionale, nella decisione del 4/12/2013, il \"Porcellum\", la legge elettorale in vigore nelle elezioni del 2013. In particolare, la Corte ha disapprovato le liste bloccate e il premio di maggioranza. Quest'ultimo, citato da Di Battista, \u00e8 stato considerato\n\nSulla faccenda del primato di voti dei Cinque Stelle, ci siamo espressi anche in passato. Dopo le elezioni infatti, il M5S dichiarava di essere stato il partito che ha ricevuto pi\u00f9 voti. In realt\u00e0 il movimento di Grillo \u00e8 risultato primo alla Camera solo se si escludono i voti degli italiani all'estero (8,69 milioni di voti rispetto agli 8,65 del Partito Democratico). Nel computo complessivo (aggiungendo quindi il voto espresso dagli italiani all'estero) il Pd arriva a 8,93 milioni di voti, superando cos\u00ec gli 8,80 milioni del M5S.\n\nNonostante lo scarto relativamente minimo tra i due totali, il Pd si \u00e8 poi trovato con quasi il triplo dei deputati del Movimento 5 Stelle. Questo perch\u00e9 il premio di maggioranza nel Porcellum veniva assegnato s\u00ec sulla base del risultato nazionale (escludendo i cittadini all'estero), ma alla coalizione vincente e non al singolo partito. Questo spiega perch\u00e8 il Partito Democratico, che si \u00e8 presentato con Sel, Centro Democratico e Svp, ha di poco superato la coalizione di centrodestra e ottenuto l'incostituzionale premio.\n\nE' il caso di segnalare che ben diversa \u00e8 stata la questione al Senato, dove il distacco tra Pd e M5S \u00e8 stato invece netto.\n\nDi Battista ricorda correttamente che la legge elettorale con cui \u00e8 stato eletto l'attuale parlamento \u00e8 incostituzionale e che, in particolare, lo sia il suo premio di maggioranza. Al contrario, sulla questione dei voti presi dai due partiti, le parole di Di Battista risultano fuorvianti. In assenza del Porcellum, un sistema di voto pi\u00f9 direttamente proporzionale ai voti effettivamente presi avrebbe comunque attribuito pi\u00f9 parlamentari al Partito Democratico, a meno di escludere del tutto il voto degli italiani all'estero. E' questo un esercizio prettamente teorico che - essendo l'Italia il Paese in cui l'ultima legge elettorale viene universalmente definita \"Porcellum\" - lascia il tempo che trova. Indubbiamente il ragionamento di Di Battista, in base a cui senza Porcellum il M5S avrebbe avuto pi\u00f9 seggi del Pd alla Camera ( ), \u00e8 scorretto perch\u00e9 ignora il risultato complessivo dei voti degli italiani all'estero. \"N\u00ec\" per il deputato Cinque Stelle.", "lang": "it"}