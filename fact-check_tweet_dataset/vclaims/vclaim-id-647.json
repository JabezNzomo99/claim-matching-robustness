{"title": "Kiedy s\u0119dziowie Trybuna\u0142u Konstytucyjnego powinni zacz\u0105\u0107 prac\u0119?", "subtitle": "Kiedy s\u0119dziowie Trybuna\u0142u Konstytucyjnego powinni zacz\u0105\u0107 prac\u0119? Sprawdzamy czy s\u0142owa polityk Katarzyny Lubnauer s\u0105 prawdziwe.", "author": "demagog.org.pl", "date": null, "vclaim_id": "vclaim-id-647", "url": "https://demagog.org.pl/wypowiedzi/kiedy-sedziowie-trybunalu-konstytucyjnego-powinni-zaczac-prace/", "vclaim": "7 listopada powinni zacz\u0105\u0107 prac\u0119 trzej s\u0119dziowie wybrani przez Sejm na ostatnim posiedzeniu Sejmu VII kadencji z dnia 8 pa\u017adziernika 2015. Jednak pomimo tego, \u017ce formalnie s\u0105 oni s\u0119dziami TK, a ich kadencja ju\u017c si\u0119 zacz\u0119\u0142a to brak z\u0142o\u017cenia \u015blubowania nie pozwala im na branie udzia\u0142u w pracach tego organu.\n\nArt. 21 ust. 1 ustawy o Trybunale Konstytucyjnym przewiduje, \u017ce po wybraniu przez Sejm s\u0119dziego sk\u0142ada on wobec Prezydenta \u015blubowanie. Ust. 2 wskazuje, \u017ce odmowa z\u0142o\u017cenia \u015blubowania jest r\u00f3wnoznaczna z tym, \u017ce nowy s\u0119dzia zrzeka si\u0119 stanowiska. Wynika z tego, \u017ce \u015blubowanie s\u0119dziego Trybuna\u0142u jest konieczne do rozpocz\u0119cia pracy w TK.\n\nWyrok Trybuna\u0142u Konstytucyjnego z dnia 3 grudnia 2015r. w jednej z tez stwierdza, \u017ce \u201eArt. 21 ust. 1(reguluj\u0105cy z\u0142o\u017cenie \u015blubowania przez s\u0119dziego TK) ustawy powo\u0142anej w punkcie 1(ustawy o TK), rozumiany w spos\u00f3b inny, ni\u017c przewiduj\u0105cy obowi\u0105zek Prezydenta Rzeczypospolitej Polskiej niezw\u0142ocznego odebrania \u015blubowania od s\u0119dziego Trybuna\u0142u wybranego przez Sejm, jest niezgodny z art. 194 ust. 1 Konstytucji.\u201d A wi\u0119c Prezydent Andrzej Duda mia\u0142 obowi\u0105zek przyj\u0105\u0107 \u015blubowanie od s\u0119dzi\u00f3w powo\u0142anych na miejsce s\u0119dzi\u00f3w kt\u00f3rych kadencja ju\u017c si\u0119 sko\u0144czy\u0142a.", "lang": "pl"}