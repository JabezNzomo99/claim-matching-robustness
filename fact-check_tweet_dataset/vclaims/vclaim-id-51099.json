{"title": "Il ministro Costa esagera i risultati contro i cambiamenti climatici", "subtitle": "", "author": "pagellapolitica.it", "date": null, "vclaim_id": "vclaim-id-51099", "url": "https://pagellapolitica.it/dichiarazioni/8500/il-ministro-costa-esagera-i-risultati-contro-i-cambiamenti-climatici", "vclaim": "\u00c8 vero che nelle premesse del testo del decreto si fa pi\u00f9 volte riferimento alla necessit\u00e0 di contrastare l\u2019\u00abemergenza climatica\u00bb, ma come vedremo \u00e8 sbagliato dire come fa Costa che il testo sia incentrato \u00absolamente sul contrasto ai cambiamenti climatici\u00bb.\n\nCome riassume un dossier del Parlamento del 27 novembre 2019 \u2013 e come abbiamo spiegato in una precedente analisi \u2013 \u00e8 infatti il miglioramento della qualit\u00e0 dell\u2019aria che \u00e8 al centro del provvedimento.\n\nTra le misure di maggiore rilievo, ci sono il \u201cProgramma sperimentale buono mobilit\u00e0\u201d (per un valore totale di 255 milioni di euro) per incentivare la rottamazione di veicoli inquinanti; un programma sperimentale per la riforestazione delle citt\u00e0 metropolitane (per un importo di 15 milioni di euro); un fondo di 40 milioni di euro per i comuni per la realizzazione di corsie preferenziali per il trasporto pubblico; un fondo di 20 milioni di euro da destinare ai comuni per incentivare il trasporto scolastico con mezzi ibridi ed elettrici; una campagna di informazione nelle scuole dedicata all\u2019ambiente; il finanziamento (con 27 milioni di euro) delle macchinette cosiddette \u201cmangia-plastica\u201d, ossia quelle che raccolgono bottiglie di plastica e in cambio restituiscono un piccolo bonus; incentivi per favorire il mercato dei prodotti sfusi e alla spina.\n\n\u00abIl \u201cdecreto Clima\u201d non andrebbe chiamato \u201cdecreto Clima\u201d, perch\u00e9 ha molto poco sul contrasto ai cambiamenti climatici rispetto a quello che effettivamente servirebbe mettere in campo\u00bb, ha spiegato a Stefano Caserini, ingegnere ambientale e docente di Mitigazione dei cambiamenti climatici al Politecnico di Milano. \u00ab\u00c8 una buona legislazione in campo ambientale, con degli aspetti innovativi per esempio sulla mobilit\u00e0 sostenibile, ma non ha la visione e gli stanziamenti per quello che dovrebbe essere un vero \u201cdecreto Clima\u201d\u00bb.\n\nAltri Stati europei in un senso ampio del termine (perch\u00e9 non tutti membri Ue) \u2013 Finlandia, Svizzera, Norvegia, Islanda, Danimarca e Portogallo \u2013 hanno approvato documenti che vanno nella direzione tracciata da Svezia, Regno Unito e Francia, mentre l\u2019Italia in questo ambito non ha ancora deciso nulla.\n\nSul database ufficiale, si scopre che il \u201cdecreto Clima\u201d non \u00e8 dunque una novit\u00e0 assoluta, ma \u00e8 stato preceduto da altri provvedimenti simili (si vedano, per esempio, testi approvati in Portogallo, Danimarca e Francia).\n\nSecondo il ministro dell\u2019Ambiente Sergio Costa, il \u201cdecreto Clima\u201d \u00e8 \u00abla prima legge europea incentrata solamente sul contrasto ai cambiamenti climatici\u00bb. Abbiamo verificato e questa \u00e8 un\u2019esagerazione, per almeno due motivi.", "lang": "it"}