{"title": "Bernini sulle province \u00e8 imprecisa ma ha ragione", "subtitle": "", "author": "pagellapolitica.it", "date": null, "vclaim_id": "vclaim-id-31890", "url": "https://pagellapolitica.it/dichiarazioni/8264/bernini-sulle-province-e-imprecisa-ma-ha-ragione", "vclaim": "\u00abSono stati drasticamente ridotti personale (20 mila dipendenti in meno) e risorse (5,2 miliardi in meno in quattro anni) [alle province], ma sono rimaste funzioni fondamentali come la pianificazione territoriale, le strade, l'edilizia scolastica, il trasporto pubblico e privato\u00bb.\n\nAnna Maria Bernini ha dichiarato che alle province, a cui sono rimaste alcune funzioni fondamentali, sono per\u00f2 state tolte risorse pari a 5,2 miliardi di euro e circa 20 mila dipendenti.\n\nLa capogruppo di Forza Italia al Senato ha sostanzialmente ragione. Il processo di abolizione delle province non si \u00e8 infatti compiuto e questi enti vivono in una situazione di incertezza, in cui le risorse vengono stanziate di volta in volta per far fronte alle necessit\u00e0.\n\nI numeri forniti dalla Bernini sono leggermente imprecisi: le funzioni fondamentali elencate dalla senatrice corrispondono a quelle elencate dalla legge Delrio; il numero di dipendenti in meno non \u00e8 di 20 mila unit\u00e0 ma di 16 mila unit\u00e0; infine le risorse tagliate ammontano (se guardiamo agli effetti cumulati nel 2017) a circa 5,2 miliardi solo se non si considera una prima riduzione di mezzo miliardi disposta dal governo Berlusconi nel 2010, e se non si calcolano le risorse \u201crestituite\u201d con provvedimenti ad hoc di anno in anno.", "lang": "it"}