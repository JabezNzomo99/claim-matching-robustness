{"title": "Fondi, assunzioni e banchi: Speranza d\u00e0 numeri corretti sulla scuola", "subtitle": "", "author": "pagellapolitica.it", "date": null, "vclaim_id": "vclaim-id-82455", "url": "https://pagellapolitica.it/dichiarazioni/8706/fondi-assunzioni-e-banchi-speranza-da-numeri-corretti-sulla-scuola", "vclaim": "\u00abNon possiamo nasconderci quello che in queste ore si sta facendo: 2,9 miliardi di euro messi a disposizione della ripartenza delle nostre scuole; 97.000 immissioni in ruolo che sono in corso [...]; 2,4 milioni di nuovi banchi\u00bb\n\nTra le varie cose, ha parlato anche di scuola e in particolare ha fornito tre numeri sui fondi stanziati, sugli insegnanti assunti e sui banchi acquistati. Li abbiamo verificati e i numeri forniti da Speranza sono corretti, anche se \u00e8 necessario dare qualche informazione di contorno.\n\nQuesta cifra \u00e8 stata citata anche dalla ministra dell\u2019Istruzione Lucia Azzolina il 28 luglio in un\u2019informativa alla Camera \u2013 all\u2019epoca riferita alle \u00abrisorse gi\u00e0 stanziate e le prossime in arrivo\u00bb \u2013 ed \u00e8 ribadita anche in comunicato pubblicato sul sito congiunto del Ministero dell\u2019Istruzione e del Ministero dell\u2019Universit\u00e0 e della ricerca (Miur).\n\nLe risorse sono state gi\u00e0 reperite \u2013 verranno prese a debito, come stabilito dall\u2019art. 265 del decreto \u2013 e, secondo quanto ci hanno riferito dall\u2019ufficio stampa del Miur, sono anche gi\u00e0 state ripartite con i relativi decreti ministeriali (che siamo in attesa ci vengano trasmessi dal Ministero).\n\nIn secondo luogo \u00e8 stato aumentato (art. 231) per il 2020 di 331 milioni di euro il fondo per il funzionamento delle istituzioni scolastiche, in particolare per acquistare materiali e servizi che consentano di garantire igiene, sicurezza, spazi adeguati, supporto agli studenti disabili, insegnamento a distanza e via dicendo durante il periodo di emergenza epidemica.\n\nQueste risorse, sommate, ammontano gi\u00e0 a circa 1,6 miliardi di euro. Ci sono inoltre una serie di altri stanziamenti di minore entit\u00e0, come ad esempio 39 milioni per la gestione in sicurezza degli esami di maturit\u00e0 (che si sono svolti in presenza), o 30 milioni di incremento del Fondo per l\u2019edilizia scolastica, o ancora 15 milioni di incremento del Fondo nazionale per il Sistema integrato di educazione e d'istruzione da 0 a 6 anni.\n\nLa parte pi\u00f9 consistente di questo stanziamento dipende dall\u2019articolo 32 del decreto \u201cAgosto\u201d, che dispone un incremento di un miliardo di euro (400 milioni per il 2020 e 600 milioni per il 2021) del \u00abFondo per l\u2019emergenza epidemiologica da Covid-19\u00bb creato dal decreto \u201cRilancio\u201d, allo scopo di affittare spazi esterni alle scuole per lo svolgimento delle lezioni e soprattutto di assumere nuovo personale. In particolare, secondo quanto dichiarato dalla ministra Azzolina il 26 agosto durante l\u2019incontro tra governo e regioni, verranno assunti 70 mila tra docenti e personale Ata \u201cextra\u201d, a tempo determinato, che serviranno in particolare per la gestione delle classi e degli alunni \u2013 in ottica di prevenzione dell\u2019epidemia \u2013 durante il prossimo anno scolastico. Secondo quanto ci hanno riferito dall\u2019ufficio stampa del Miur, anche queste risorse del decreto \u201cAgosto\u201d sono gi\u00e0 state ripartite tra le scuole. Come vedremo pi\u00f9 avanti queste 70 mila assunzioni non fanno parte delle 97 mila citate dal ministro Speranza.\n\nGli altri 300 milioni che mancano per arrivare a 1,3 miliardi sono probabilmente la parte dedicata agli anni 2020 e 2021 (quelli coperti dal prossimo anno scolastico, che inizier\u00e0 il 14 settembre) del \u00abfinanziamento degli interventi di manutenzione straordinaria e incremento dell\u2019efficienza energetica delle scuole di province e citt\u00e0 metropolitane\u00bb stabilito dall\u2019articolo 48, pari rispettivamente a 90 e 215 milioni di euro.\n\nIn particolare, per l\u2019anno scolastico 2020/21 \u00e8 stata autorizzata con i relativi decreti ministeriali l\u2019assunzione a tempo indeterminato di 84.808 unit\u00e0 di \u00abpersonale docente per la scuola dell\u2019infanzia, primaria, secondaria di primo e secondo grado\u00bb. Il numero di posti su cui possono essere disposte le assunzioni a tempo indeterminato \u00e8 assegnato per il 50 per cento alle graduatorie dei concorsi per titoli ed esami attualmente vigenti e, per il restante 50 per cento, alle graduatorie ad esaurimento. Oltre al personale docente sono state assunte11.323 unit\u00e0 di personale amministrativo, tecnico e ausiliario (Ata); 529 dirigenti scolastici; 472 insegnanti di religione cattolica e 91 unit\u00e0 di personale educativo.\n\nLe 70 mila assunzioni straordinarie, di cui abbiamo parlato in precedenza, sono ulteriori rispetto a queste 97 mila e avverranno solo dopo che sar\u00e0 terminata la fase di assunzione dei supplenti, attingendo dalle graduatorie d\u2019istituto.\n\nLe quantit\u00e0 indicate per ciascuna tipologia, specifica per\u00f2 il bando, \u00abhanno un valore puramente indicativo nell\u2019ambito del complessivo fabbisogno di tre milioni di banchi/sedute attrezzate innovative e saranno esattamente definite in sede di contratto\u00bb. E infatti, come vedremo tra poco, il limite per tipo di 1,5 milioni di unit\u00e0 \u00e8 stato superato dalle richieste di banchi tradizionali.\n\nSuccessivamente in due occasioni, il 24 e il 28 luglio, il bando \u00e8 stato rettificato per modificare i requisiti e poi i termini per partecipare alla gara.\n\nIl massimo previsto di 3 milioni di banchi non \u00e8 stato raggiunto. Secondo quanto ha riferito alla Camera la ministra Azzolina, ancora il 28 luglio 2020, nel corso di un\u2019informativa urgente del Governo sulle iniziative per l\u2019apertura dell'anno scolastico, le scuole hanno fatto richieste per \u00ab2,4 milioni di banchi\u00bb, di cui \u00aboltre 750 mila sono per la scuola primaria, dunque necessariamente banchi di tipo tradizionale, pi\u00f9 adatti per i piccoli, mentre 1,7 milioni sono stati i banchi richiesti per le secondarie, di cui oltre uno su quattro di tipo innovativo\u00bb.\n\nIl 12 agosto in un comunicato del commissario straordinario per l\u2019emergenza Covid \u00e8 stato specificato che, al termine delle procedure di gara, sono stati definiti 11 contratti di affidamento \u00abper la fornitura di banchi tradizionali e di sedute innovative, in grado di superare complessivamente l\u2019intero fabbisogno richiesto dai dirigenti scolastici italiani, che era di 2.013.656 banchi tradizionali e di 435.118 sedute innovative\u00bb. C\u2019\u00e8 tuttavia una polemica in corso su chi siano i vincitori (la loro identit\u00e0, come lamentato il 24 agosto anche dal presidente di Confindustria Carlo Bonomi, non sarebbe infatti ancora stata svelata) e se i contratti siano stati firmati.\n\nDati che sono in linea con quanto dichiarato dalla ministra Azzolina il 28 luglio e che in ogni caso confermano il numero di 2,4 milioni citato da Speranza (ribadito ancora il 22 agosto da un comunicato pubblicato sul sito del Miur, in cui si legge che \u00ab2,4 milioni di banchi monoposto saranno distribuiti nelle scuole\u00bb).\n\nIn primo luogo \u00e8 vero che il governo abbia messo a disposizione \u2013 il che significa che non sono risorse gi\u00e0 spese \u2013 della scuola 2,9 miliardi di euro, in particolare 1,6 miliardi con il decreto \u201cRilancio\u201d e 1,3 miliardi con il decreto \u201cAgosto\u201d. Serviranno soprattutto a finanziare le assunzioni, l\u2019affitto di spazi e la messa in sicurezza delle scuole.\n\nIn secondo luogo \u00e8 vero che siano state autorizzate pi\u00f9 di 97 mila assunzioni tra docenti, dirigenti scolastici e personale Ata e che le immissioni in ruolo siano in corso, ma in misura che potrebbe essere insufficiente. Secondo i sindacati infatti \u2013 ma dati definitivi si sapranno solo dopo il 7 settembre \u2013 sarebbe stato assunto circa il 30 per cento del totale autorizzato. C\u2019\u00e8 quindi il rischio (aspetto su cui Speranza non si \u00e8 espresso) che non tutte le immissioni in ruolo autorizzate vengano effettivamente fatte e che per coprire i buchi sia necessario ricorrere alle supplenze.\n\nInfine \u00e8 vero che siano stati finalizzati 11 contratti per la fornitura di oltre 2,4 milioni di banchi nuovi: poco pi\u00f9 di 2 milioni di banchi tradizionali e pi\u00f9 di 4oo mila \u201csedute innovative\u201d.", "lang": "it"}