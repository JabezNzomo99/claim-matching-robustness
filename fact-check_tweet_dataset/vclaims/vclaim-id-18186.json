{"title": "Ile lek\u00f3w dla os\u00f3b starszych jest bezp\u0142atnych?", "subtitle": "Ile lek\u00f3w dla os\u00f3b starszych jest bezp\u0142atnych? Sprawdzamy co na ten temat powiedzia\u0142 Konstanty Radziwi\u0142\u0142. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-18186", "url": "https://demagog.org.pl/wypowiedzi/ile-lekow-dla-osob-starszych-jest-bezplatnych/", "vclaim": "Ile lek\u00f3w dla os\u00f3b starszych jest bezp\u0142atnych?\n\nObietnica refundacji lek\u00f3w dla senior\u00f3w pojawi\u0142 si\u0119 na przedwyborczej konwencji programowej Prawa i Sprawiedliwo\u015bci w Warszawie 12 wrze\u015bnia 2015 r., kiedy kandydatka na premiera Beata Szyd\u0142o przedstawi\u0142a wprowadzenie bezp\u0142atnych lek\u00f3w dla os\u00f3b starszych jako jeden z projekt\u00f3w do realizacji w ci\u0105gu pierwszych 100 dni dzia\u0142a\u0144 rz\u0105du.\n\n\u201eProjekt 75 plus\u201d wed\u0142ug ustawodawcy ma przyczyni\u0107 si\u0119 do poprawy stanu zdrowia os\u00f3b starszych dzi\u0119ki temu, \u017ce zaczn\u0105 one w wi\u0119kszym stopniu stosowa\u0107 przepisywane im leki. Mo\u017ce to r\u00f3wnie\u017c pozytywnie wp\u0142yn\u0105\u0107 na ich og\u00f3lne samopoczucie i wzrost aktywno\u015bci w \u015brodowisku spo\u0142ecznym. Mimo koszt\u00f3w zwi\u0105zanych z realizacj\u0105 projektu przewidywany jest r\u00f3wnie\u017c jego po\u015bredni pozytywny skutek dla Skarbu Pa\u0144stwa w postaci obni\u017cenia koszt\u00f3w hospitalizacji os\u00f3b starszych, wynikaj\u0105cej cz\u0119sto z zaniechania przez nie przyjmowania niezb\u0119dnych lek\u00f3w. Ustawa ma by\u0107 r\u00f3wnie\u017c realizacj\u0105 obowi\u0105zku na\u0142o\u017conego na pa\u0144stwo przez artyku\u0142 68 ust. 3 Konstytucji RP z dnia 2 kwietnia 1997 r.\n\nNa li\u015bcie lek\u00f3w bezp\u0142atnych dla senior\u00f3w znajduj\u0119 si\u0119 obecnie dok\u0142adnie 1129 lek\u00f3w. Nadal trwaj\u0105 jednak prac\u0119 nad rozszerzeniem listy. Ministerstwo planuj\u0119 rozszerzy\u0107 w przysz\u0142o\u015bci list\u0119 lek\u00f3w bezp\u0142atnych, dlatego te\u017c ju\u017c teraz trwaj\u0105 rozmowy z przedstawicielami przemys\u0142u farmaceutycznego. Projekt jest r\u00f3wnie\u017c realizacj\u0105 jednej z cz\u0119\u015bci expose Premier Beaty Szyd\u0142o oraz programu PiS. Prawo do bezp\u0142atnych lek\u00f3w maj\u0105 osoby, kt\u00f3re uko\u0144czy\u0142y 75 rok \u017cycia ( od dnia 75 urodzin). Weryfikacja os\u00f3b nast\u0119puje przez numer PESEL, jednak\u017ce osoby nie posiadaj\u0105ce numeru weryfikowane s\u0105 na podstawie daty urodzenia. Recepty na tak refundowane leki s\u0105 wydawane przez lekarzy pierwszego kontaktu, a tak\u017ce uprawnione piel\u0119gniarki POZ. Na li\u015bcie znajduj\u0105 si\u0119 leki posiadaj\u0105ce te same substancj\u0119. Minister Zdrowia Konstanty Radziwi\u0142\u0142 poinformowa\u0142, i\u017c w 2017 roku na projekt przeznaczy si\u0119 564,3 mln z\u0142. Projekt zmian w wykazie lek\u00f3w refundowanych wszed\u0142 w \u017cycie 1 wrze\u015bnia br.\n\nKoszty zwi\u0105zane z realizacj\u0105 obietnicy zosta\u0142y oszacowane na \u0142\u0105cznie 8 274,6 mln z\u0142otych w ci\u0105gu najbli\u017cszych dziesi\u0119ciu lat (w pierwotnym projekcie by\u0142o to 8 644,6 mln z\u0142, jednak zmniejszono koszty przewidziane na bie\u017c\u0105cy rok), przy czym zaplanowane wydatki maj\u0105 z roku na rok konsekwentnie wzrasta\u0107 ze wzgl\u0119du na planowane stopniowe rozszerzanie listy refundowanych lek\u00f3w oraz przyrost populacji w wieku powy\u017cej 75. roku \u017cycia. Zostan\u0105 one w ca\u0142o\u015bci pokryte przez Bud\u017cet Pa\u0144stwa, w formie dotacji dla Narodowego Funduszu Zdrowia.", "lang": "pl"}