{"title": "Beppe Grillo e l\u2019et\u00e0 per entrare in parlamento", "subtitle": "", "author": "pagellapolitica.it", "date": null, "vclaim_id": "vclaim-id-3978", "url": "https://pagellapolitica.it/dichiarazioni/7102/beppe-grillo-e-leta-per-entrare-in-parlamento", "vclaim": "\"Siamo il Paese con le soglie d'et\u00e0 per entrare in Parlamento tra le pi\u00f9 alte al mondo: 25 anni per essere eletti alla Camera e 40 per il Senato. Con la popolazione pi\u00f9 anziana d'Europa e i giovani con il tasso di disoccupazione pi\u00f9 alto d'Europa (40% tra i 18 e i 24 anni)\".\n\nIn un post sul suo blog a favore del voto ai sedicenni - una proposta che aveva gi\u00e0 sostenuto in passato - Beppe Grillo porta diverse argomentazioni a sostegno della necessit\u00e0 di allargare la platea dei votanti. Tra queste, il fatto che l\u2019Italia sia uno dei Paesi con l\u2019et\u00e0 minima pi\u00f9 alta del mondo per entrare in parlamento. E' proprio cos\u00ec?\n\nI sistemi elettorali sono una materia molto complessa e difficile da riassumere senza semplificazioni che rischiano di essere eccessive. Per comparare le et\u00e0 minime richieste per essere eletti nei vari Paesi, nel seguito di quest\u2019analisi considereremo come punto di partenza l\u2019et\u00e0 minima per entrare nel parlamento unicamerale o nella cosiddetta \u201cCamera bassa\u201d dei parlamenti nazionali, dato che le diverse \u201cCamere alte\u201d (categoria in cui rientra il nostro Senato) sono elette o nominate con sistemi molto diversi tra loro e di solito pi\u00f9 complesse dell\u2019elezione diretta. In alcuni casi, come l\u2019Arabia Saudita, consideriamo organi che hanno una funzione per lo pi\u00f9 consultiva.\n\nUn\u2019altra precisazione: quasi tutti i Paesi del mondo hanno organi parlamentari eletti. Non tutti sono democrazie (nel curato dall\u2019 , solo 79 Paesi su 163 sono chiamati \u201cdemocrazie\u201d, pi\u00f9 o meno riuscite). Per quanto riguarda quest\u2019analisi, non distingueremo per\u00f2 tra Paesi con una sana ed efficiente democrazia e quelli in cui invece le elezioni (e il parlamento) non sono libere.\n\nPer il tema che ci interessa, un database molto utile \u00e8 quello dell\u2019 (IPU), l\u2019organizzazione internazionale dei parlamenti, che ha schede aggiornate sui diversi sistemi elettorali per la maggior parte dei Paesi del mondo (accessibili qui). Abbiamo estratto i dati per le Camere basse dei Paesi del mondo extraeuropei (riportati qui) e riassunto i dati in una mappa, in cui pi\u00f9 \u00e8 scuro il colore e pi\u00f9 alta \u00e8 l\u2019et\u00e0 di accesso al parlamento:\n\nCome si vede, ci sono grandi variazioni da Paese e Paese: in Europa si va dai 18 anni di quindici Paesi europei ai 25 di Grecia, Cipro e Italia. In Africa si va dai 18 anni del Sudafrica 30 anni\n\nL\u2019Italia fa parte di uno dei due gruppi pi\u00f9 numerosi, i 58 Paesi che pongono l\u2019et\u00e0 di eleggibilit\u00e0 a 25 anni. Lo stesso numero di Paesi la pone invece a 21, ma altri 51 la abbassano a 18. Siamo sicuramente tra i Paesi dove quest\u2019et\u00e0 \u00e8 pi\u00f9 alta, in definitiva, ma si tratta di un gruppo piuttosto nutrito e altri 11 Paesi ce l\u2019hanno ancora pi\u00f9 alta, variando dai 26 dell\u2019Iran ai 35 dell\u2019Angola.\n\nPer quanto riguarda il nostro Senato, qui l\u2019Italia \u00e8 pi\u00f9 chiaramente nella parte alta della classifica, perch\u00e9 solo altri dieci Paesi (Algeria, Cambogia, Camerun, Repubblica Ceca, Gabon, Giordania, Oman, Paraguay, Ruanda e Zimbabwe) hanno un\u2019et\u00e0 di accesso alla Camera alta di 40 anni come il nostro e solo uno la pone ancora pi\u00f9 elevata (il Congo-Brazzaville, a 45 anni; il rimando \u00e8 di nuovo ai dati riassunti qui e tratti dal database UPI).\n\nI dieci Paesi, oltre all\u2019Italia, con un\u2019et\u00e0 di accesso alla Camera alta di 40 anni, hanno solitamente un\u2019et\u00e0 di accesso alla Camera bassa simile a quella italiana e comunque sempre maggiore dei 18 anni. Pongono gli stessi limiti dell\u2019Italia (25 per la Camera e 40 per il Senato) l\u2019Algeria, la Cambogia e il Paraguay. In Repubblica Ceca, Zimbabwe e Ruanda le et\u00e0 di accesso sono 21 e 40, in in Gabon 28 e 40, in Giordania e Oman 30 e 40.\n\nGrillo cita anche il tasso di disoccupazione giovanile e l\u2019anzianit\u00e0 della popolazione, in modo sostanzialmente corretto. A dicembre 2015 l\u2019Istat ha misurato il tasso di disoccupazione nella fascia d\u2019et\u00e0 15-24 al 37,9% mentre, per quanto riguarda l\u2018et\u00e0 media, l\u2019Italia \u00e8 al secondo posto in Europa con 44,7 anni, dietro alla sola Germania (45,6 anni di media).\n\nBeppe Grillo dichiara che l\u2019Italia ha una soglia d\u2019accesso al parlamento relativamente alta e in effetti \u00e8 vero, anche se molti altri Paesi la condividono con noi per la Camera (gi\u00e0 inferiore \u00e8 il numero se si considera il Senato). \u201cVero\u201d per il leader del Movimento 5 Stelle.", "lang": "it"}