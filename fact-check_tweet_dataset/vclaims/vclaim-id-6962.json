{"title": "La Nigeria avr\u00e0 pi\u00f9 abitanti dell\u2019UE? S\u00ec, ma non quando dice Gentiloni", "subtitle": "", "author": "pagellapolitica.it", "date": null, "vclaim_id": "vclaim-id-6962", "url": "https://pagellapolitica.it/dichiarazioni/8054/la-nigeria-avra-piu-abitanti-dellue-si-ma-non-quando-dice-gentiloni", "vclaim": "Ospite del programma televisivo \u201cChe tempo che fa\u201d, il presidente del Consiglio uscente Paolo Gentiloni ha detto che la Nigeria, tra soli quindici anni, avr\u00e0 pi\u00f9 abitanti dell\u2019intera Unione Europea. Gentiloni stava parlando dei fenomeni migratori e della necessit\u00e0 di fare i conti con quelli che, a suo dire, sono processi che non possono essere arrestati.\n\nSecondo quanto emerge dalle previsioni demografiche dei delle Nazioni Unite (edizione 2017), nel 2030 si stima che gli abitanti dell\u2019Unione Europea saranno 440,65 milioni. Il drastico calo, tuttavia, \u00e8 dovuto solo all\u2019abbandono del Regno Unito, al momento previsto per marzo 2019. Con il Regno Unito, i membri attuali dell\u2019UE avranno pi\u00f9 o meno gli stessi abitanti del 2017, cio\u00e8 511,23 milioni.\n\nDue note a margine: secondo queste stesse proiezioni, gli italiani saranno meno rispetto a oggi: precisamente 58,1 milioni nel 2030, e 55 milioni nel 2050. Al 1\u00b0 gennaio 2018, la popolazione residente in Italia era stimata da ISTAT in circa 60,5 milioni. L\u2019istituto statistico italiano ha previsioni un po\u2019 pi\u00f9 ottimistiche sul calo della popolazione, ma in sostanza concorda nel prevedere una diminuzione del numero degli italiani nei prossimi decenni.\n\nQuelli ricordati in precedenza per Nigeria e Unione Europea sono, come dicevamo, lo \u201cscenario medio\u201d, ma sul sito del delle Nazioni Unite sono consultabili anche gli scenari di previsione minimi e massimi (qui scaricabili le tabelle complete).\n\nGuardando al valore minimo possibile (primo foglio di calcolo), nel 2030 si stima ci saranno 248,7 milioni di nigeriani e 438,85 milioni di abitanti dell\u2019Unione Europea (507,94 milioni incluso il Regno Unito). Nel 2050, sempre secondo lo scenario di crescita minimo, potrebbero esserci 322,33 milioni di nigeriani e 406,73 milioni di cittadini UE (478,35 milioni con il Regno Unito).\n\nPassando invece allo scenario massimo di confidenza (quinto foglio di calcolo), le stime ONU parlano di 277,90 milioni di nigeriani e di 450,95 milioni di cittadini UE (522,92 includendo il Regno Unito) nel 2030 e di 425,18 milioni di nigeriani e di 452,64 milioni di abitanti in Unione Europea (532,13 milioni col Regno Unito) nel 2050.\n\nAnche in questi casi, insomma, non si verifica il sorpasso al 2050: ma \u00e8 possibile che si avveri, ad esempio, se l\u2019Unione Europea crescer\u00e0 secondo lo scenario minimo e la Nigeria secondo quello massimo. In quel caso, si avrebbero 406 milioni di abitanti circa per la prima e 425 per la seconda.\n\nL\u2019affermazione di Gentiloni \u00e8 errata, perch\u00e9 tra quindici anni - poco dopo il 2030 - in nessuno scenario le popolazione nigeriana avr\u00e0 superato quella dell\u2019Unione europea. Le previsioni parlano di un confortevole distacco di oltre 150 milioni di abitanti.\n\nMa se si guarda pi\u00f9 avanti nel futuro, \u00e8 possibile che tra qualche decennio le distanze si saranno accorciate parecchio o addirittura annullate. Se infatti consideriamo il 2050, tra 32 anni, il sorpasso della Nigeria rispetto all\u2019Ue - nel frattempo orfana del Regno Unito - dovrebbe essere vicino (specie negli scenari medio e massimo). Nel 2068, tra cinquant\u2019anni, \u00e8 possibile che sia avvenuto.\n\n\u00c8 possibile che Gentiloni abbia solo sbagliato i tempi del suo riferimento, ma resta che la sua dichiarazione \u00e8 parecchio scorretta: per lui un \u201cPinocchio andante\u201d.", "lang": "it"}