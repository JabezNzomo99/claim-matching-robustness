{"title": "Nei, regjeringens ekspertutvalg har ikke anbefalt \u00e5 gi fylkene tilbake makten over sykehusene", "subtitle": "Utvalget foresl\u00e5r at organiseringen av sykehusene b\u00f8r vurderes p\u00e5 nytt.", "author": "www.faktisk.no", "date": null, "vclaim_id": "vclaim-id-9678", "url": "https://www.faktisk.no/faktasjekker/Gve/nei-regjeringens-ekspertutvalg-har-ikke-anbefalt-a-gi-fylkene-tilbake-makten-over-sykehusene", "vclaim": "I en tittel p\u00e5 nrk.no st\u00e5r det:\n\nEkspertutvalget det er snakk om har hatt som oppgave \u00e5 se p\u00e5 desentralisering av oppgaver fra staten til fylkeskommunene i forbindelse med regionreformen. Reformen vil f\u00f8re til at antall fylker reduseres fra 19 til 11, og at fylkeskommunene dermed kan ta p\u00e5 seg st\u00f8rre oppgaver.\n\nUtvalget ble ledet av Terje P. Hagen, professor ved Institutt for helse og samfunn ved Universitetet i Oslo. P\u00e5 Twitter reagerer han p\u00e5 NRKs p\u00e5stand om at ekspertutvalget vil gi fylkene tilbake makten over sykehusene:\n\nOgs\u00e5 overfor Faktisk.no er Hagen klar p\u00e5 at NRKs tittel p\u00e5 fronten og ingressen er misvisende:\n\n\u2013 Nei, utvalget foresl\u00e5r ikke \u00e5 overf\u00f8re sykehusene til fylkene, men at det kan bli utredet p\u00e5 et senere tidspunkt, sier han.\n\nI rapporten skriver utvalget at de har merket seg at Den norske legeforening har g\u00e5tt inn for \u00e5 avvikle de regionale helseforetakene, og at foreningen mener organiseringen av sykehusene m\u00e5 inng\u00e5 i arbeidet med regionreformen. Det st\u00e5r ogs\u00e5 at:\n\nEkspertutvalget som NRK viser til, foresl\u00e5r alts\u00e5 ikke \u00e5 overf\u00f8re styringen av sykehusene til fylkene. Det utvalget foresl\u00e5r, er at organiseringen av sykehusene b\u00f8r vurderes p\u00e5 nytt, og at en overf\u00f8ring av ansvaret fra staten til fylkene b\u00f8r v\u00e6re en del av vurderingen.\n\nNRK har intervjuet f\u00f8rsteamanuensis Jon P. Knudsen ved Universitetet i Agder, som ogs\u00e5 satt i ekspertutvalget Hagen ledet. Knudsen er positiv til \u00e5 la fylkene overta sykehusene, men det er ikke det samme som at det er utvalgets anbefaling.\n\nHan viser ogs\u00e5 til at NRKs sak handler om sykehusene i Nord-Norge, og der er fylkeskommunene store nok til \u00e5 ha ansvaret, if\u00f8lge utvalget.\n\n\u2013 Lenger s\u00f8r, og s\u00e6rlig i Oslo-omr\u00e5det, er imidlertid fylkesstrukturen mindre tilpasset dette. Oslo universitetssykehus har for eksempel et opptaksomr\u00e5de som g\u00e5r utenfor Oslos grenser og inn i Asker og B\u00e6rum, sier Hagen til Faktisk.no.", "lang": "no"}