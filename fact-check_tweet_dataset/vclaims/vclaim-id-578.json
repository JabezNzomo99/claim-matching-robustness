{"title": "Trybuna\u0142 Konstytucyjny - czy mo\u017ce pracowa\u0107?", "subtitle": "Trybuna\u0142 Konstytucyjny - czy mo\u017ce pracowa\u0107? Odpowied\u017a znajdziecie w naszej analizie wypowiedzi Jaros\u0142awa Gowina.", "author": "demagog.org.pl", "date": null, "vclaim_id": "vclaim-id-578", "url": "https://demagog.org.pl/wypowiedzi/trybunal-konstytucyjny-czy-moze-pracowac/", "vclaim": "W sk\u0142ad Trybuna\u0142u Konstytucyjnego wchodzi 15 s\u0119dzi\u00f3w (zgodnie z art. 17 ust. 1 ustawy z dnia 25 czerwca 2015 r. o Trybunale Konstytucyjnym).\n\n6 listopada 2015 r. 3 s\u0119dzi\u00f3w Trybuna\u0142u zako\u0144czy\u0142o swoj\u0105 kadencj\u0119, (kolejnych dw\u00f3ch zako\u0144czy j\u0105 2 i 8 grudnia 2015 r.), a nowo wybrani s\u0119dziowie formalnie powo\u0142ywani s\u0105 przez Prezydenta RP odbieraj\u0105c od niego nominacje na to stanowisko, po wyborze ich przez Sejm RP.\n\nSejm 8 pa\u017adziernika 2015 r. dokona\u0142 wyboru kolejnych 5 s\u0119dzi\u00f3w Trybuna\u0142u. Do dnia dzisiejszego nie odebrali oni jednak nominacji z r\u0105k Prezydenta RP Andrzeja Dudy. Jednak\u017ce art. 44 ust. 3 ww. ustawy okre\u015bla, \u017ce do orzekania w pe\u0142nym sk\u0142adzie wymagany jest udzia\u0142 co najmniej 9 s\u0119dzi\u00f3w. Formalnie rzecz ujmuj\u0105c w aktualnym stanie osobowym Trybuna\u0142 m\u00f3g\u0142by orzeka\u0107 w sprawach z art. 44 ust. 1 pkt 1 ww. ustawy, czyli nawet w pe\u0142nym sk\u0142adzie.", "lang": "pl"}