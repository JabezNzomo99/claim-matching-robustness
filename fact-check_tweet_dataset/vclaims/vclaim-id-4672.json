{"title": "Salvini e le politiche di accoglienza di Malta", "subtitle": "", "author": "pagellapolitica.it", "date": null, "vclaim_id": "vclaim-id-4672", "url": "https://pagellapolitica.it/dichiarazioni/5572/salvini-e-le-politiche-di-accoglienza-di-malta", "vclaim": "Malta una specie di piccola \"Australia\" nel Mediterraneo? Cos\u00ec sembra suggerire Salvini, riferendosi alle politiche delle autorit\u00e0 maltesi nei confronti dei barconi di migranti che tentano di attraversare il mare, e accusando il Primo Ministro, Joseph Muscat, di riempire l'Italia di complimenti, mentre il suo Paese assiste impassibile al fenomeno. Prima di vedere se le accuse di Salvini sono corrette, vediamo un po' di numeri e cerchiamo di capire qual \u00e8 la situazione attuale.\n\nPiazzato proprio in mezzo al mare, l'arcipelago maltese \u00e8 un avamposto dell'Unione Europea nel Mediterraneo Centrale e, quindi, \u00e8 investita dal fenomeno delle rotte migratorie. A guardare i numeri sembrerebbe inizialmente che Malta stia facendo la sua parte: per quanto riguarda le richieste di asilo in esame nel 2014, Eurostat comunica che Malta ne ha ricevute 1.350, ovvero una ogni 315 abitanti (contro una ogni 941 abitanti in Italia, se facciamo un confronto in base alla popolazione). Relativamente agli sbarchi, ci affidiamo ai Unhcr\n\nUno studio pubblicato dalla stessa Amnesty International nel settembre del 2014 (\"Lives adrift: Refugees and migrants in peril in the central Mediterranean\") spiega un po' meglio la situazione. Il rapporto cita, a pagina 9, come diverse interpretazioni dei regolamenti internazionali circa le operazioni di ricerca e soccorso dei migranti tra Malta e Italia abbiano causato incomprensioni risultanti in incidenti e decessi dei migranti, generate dalla mancata adozione, da parte di Valletta, dei nuovi provvedimenti suggeriti dall'Organizzazione Marittima Internazionale sul trattamento da riservare ai barconi dei migranti (pagina 37).\n\nD\u2019altra parte, se nelle Convenzioni su ricerca e soccorso in mare (vedi SAR Convention) \u00e8 previsto un obbligo di soccorrere le imbarcazioni in difficolt\u00e0, \u00e8 anche vero che ci sono state situazioni in cui non \u00e8 stata Malta a non voler soccorrere i migranti e richiedenti asilo, ma gli stessi migranti a rifiutare il soccorso e a tentare di procedere (si veda ad esempio qui o qui).\n\nIn altri episodi, invece, \u00e8 stata Malta ad aver negato soccorso, come nel caso della nave Salamis, a cui \u00e8 stato impedito di sbarcare 102 migranti soccorsi in acque territoriali maltesi. La nave \u00e8 stata successivamente diretta verso il porto di Siracusa dopo tre giorni di impasse e l'intervento della Commissione Europea. Malta ha sempre dichiarato che l\u2019Italia coordinava le operazioni di soccorso e che, nonostante si fosse in acque maltesi, la competenza ricadeva su Roma. In un rapporto del 2013, l'Agenzia dell'Ue per i Diritti Fondamentali ha censito altri tre casi nel 2006 in cui pescherecci, con a bordo migranti salvati, sono stati respinti dalle autorit\u00e0 maltesi. Si tratta tuttavia di casi del 2006 e 2007 e non \u00e8 indicato se questi siano poi arrivati in Italia.\n\nDalle evidenze dei rapporti succitati sembrerebbe che Salvini abbia presentato in maniera fuorviante la situazione. Negli anni recenti risulta un solo caso in cui \u00e8 avvenuto un vero e proprio respingimento, ossia la nave Salamis nel 2013 che trasportava 102 migranti. Non troviamo altre evidenze che portino il totale a \"migliaia\" di migranti come sostiene il leghista.\n\nCiononostante non vi \u00e8 alcun dubbio sul fatto che le autorit\u00e0 maltesi abbiamo una politica di dissuasione o come minimo di mancato incoraggiamento nei confronti dei migranti. I rapporti di Amnesty sono particolarmente chiari sul supporto che l'esercito maltese d\u00e0 ai barconi diretti in Italia. Iil fatto che questi barconi continuino il loro percorso verso l'Italia - o addirittura i casi estremi di migranti che rifiutano di sbarcare sull'isola - indica che Malta non respinge i barconi verso l'Italia ma ne facilita spesso il percorso. Salvini avrebbe ottenuto un \"Vero\" se avesse affermato che Malta non dissuade i barconi dal procedere verso l'Italia, facilitandone a volte il tragitto. Ma l'implicazione che migliaia di migranti siano arrivati in Italia respinti da Malta \u00e8 falsa. \"N\u00ec\" per il leader della Lega.", "lang": "it"}