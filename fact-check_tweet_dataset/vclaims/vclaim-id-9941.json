{"title": "Nei, \u00a7 12 i trafikkreglene sier ikke noe om hvor mange som kan sykle i bredden", "subtitle": "Det er feil at trafikkreglenes \u00a7\u00a012 nr. 4 sl\u00e5r fast at det ikke er lov \u00e5 sykle flere i bredden hvis det hindrer \u00f8vrig trafikk.", "author": "www.faktisk.no", "date": null, "vclaim_id": "vclaim-id-9941", "url": "https://www.faktisk.no/faktasjekker/wLv/nei-12-i-trafikkreglene-sier-ikke-noe-om-hvor-mange-som-kan-sykle-i-bredden", "vclaim": "I 2014 ble det publisert et bilde av syklister og \u00e9n bil p\u00e5 Facebook med f\u00f8lgende p\u00e5skrift: \u00abIf\u00f8lge Trafikkreglenes \u00a7 12.4 er det ikke lov \u00e5 sykle flere i bredden hvis det hindrer \u00f8vrig trafikk\u00bb.\n\nFacebook-innlegget har i skrivende stund over 14 000 delinger. Mange av delingene har kommet i l\u00f8pet av de siste dagene.\n\nFaktisk.no har v\u00e6rt i kontakt med mannen som har delt bildet. Han forteller at han ikke har laget det selv, og medgir at det er mulig at p\u00e5standen ikke stemmer.\n\nOppfordringen lyder som f\u00f8lger: \u00abDel og spre bildet slik at alle kan l\u00e6re dette\u00bb. Bildet som er brukt er hentet fra denne saken i Halden Arbeiderblad i juni 2013. I saken er det vist til et svar fra Trygg Trafikk hvor det hevdes at det er ulovlig \u00e5 sykle i felt. Svaret fra Trygg Trafikk er senere endret til en anbefaling om at syklister b\u00f8r ligge maksimalt to i bredden, og vise hensyn ved \u00e5 slippe frem trafikken p\u00e5 passende steder. Dette forklares ogs\u00e5 i saken i Halden Arbeiderblad.\n\nTrafikkreglene er regulert i forskrift om kj\u00f8rende og g\u00e5ende trafikk. \u00a7 12, som det vises til i Facebook-innlegget, omhandler forbikj\u00f8ring. I \u00a7 12 nr. 4, st\u00e5r det:\n\nParagrafen sier ellers ikke noe om sykler spesielt. Vegtrafikklovens \u00a7 3 sl\u00e5r imidlertid fast at alle skal \u00abferdes hensynsfullt og v\u00e6re aktp\u00e5givende og varsom s\u00e5 det ikke kan oppst\u00e5 fare eller voldes skade og slik at annen trafikk ikke un\u00f8dig blir hindret eller forstyrret\u00bb.\n\nI juli 2016 skrev dav\u00e6rende seksjonssjef i Statens vegvesen, Erik J. J\u00f8lsgard, et debattinnlegg publisert hos Adresseavisen og p\u00e5 nettsidene til Statens vegvesen. Under tittelen \u00abJoda, det er faktisk tillatt \u00e5 sykle to i bredden\u00bb, skriver han blant annet:\n\nJ\u00f8lsgard informerer ogs\u00e5 om at bilister skal ha trygg avstand til syklister ved forbikj\u00f8ring, det anbefales minst 1,5 meter. I tillegg anbefales det at syklister holder en avstand til den hvite stripen p\u00e5 opptil 1 meter.\n\nFaktisk.no tar kontakt med J\u00f8lsgard, som i dag er pensjonist. Han sier, som han tidligere har skrevet, at det er fullt lovlig \u00e5 sykle to personer i bredden.\n\n\u2013 \u00a7 12 sier at du ikke skal v\u00e6re en ulempe for \u00f8vrig trafikk. Hvis det bygger seg opp k\u00f8 bak \u00e9n eller flere syklister, oppfordres det til \u00e5 kj\u00f8re til side og slippe folk forbi ved f\u00f8rste anledning.\n\nDet kan se ut som om personene p\u00e5 bildet som er delt p\u00e5 Facebook driver med kjedesykling, en form for sykling der flere personer rullerer i plassering.\n\n\u2013 I kjedesykling ligger syklistene i utgangspunktet i to rekker i bredden, og kjeden beveger seg rundt. Det kan hende at noen i en slik gruppe holder st\u00f8rre avstand til hverandre enn andre, og da kan det se ut som om det ligger flere i bredden. Kjedesykling er absolutt lov og helt vanlig. Det er heller ingen tvil om at det er lovlig \u00e5 ligge to i bredden og det er ingen trafikkregler som regulerer dette, sier J\u00f8lsgard.", "lang": "no"}