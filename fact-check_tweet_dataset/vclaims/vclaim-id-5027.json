{"title": "Un milione di imprese in meno?", "subtitle": "", "author": "pagellapolitica.it", "date": null, "vclaim_id": "vclaim-id-5027", "url": "https://pagellapolitica.it/dichiarazioni/5727/un-milione-di-imprese-in-meno", "vclaim": "Inoltre, che le imprese chiudano non \u00e8 un dato particolarmente significativo. Gli stessi dati ci mostrano che negli ultimi dieci anni (in periodi non di crisi) i risultati erano molto simili: nel 2004, ad esempio, le cessazioni nel primo trimestre erano state circa 128 mila.\n\nPer avere un quadro pi\u00f9 completo sarebbe opportuno guardare a quante imprese hanno aperto nello stesso periodo, per poi analizzare il cosiddetto saldo tra natalit\u00e0 e mortalit\u00e0.\n\nDecisamente pi\u00f9 interessante la seconda parte della dichiarazione, in cui Berlusconi sostiene che - in un periodo di tempo non precisato - l'Italia sia passata da 6 a 5 milioni di imprese. In altre parole, 1 milione di imprese in meno. E qui l'ex Premier la spara grossa. Come si vede nei dati Movimprese, negli ultimi anni il numero di imprese \u00e8 rimasto sempre sopra quota 6 milioni, oscillando di poche decine di migliaia. Nel 2014 erano circa 6 milioni e 41 mila le imprese registrate, rispetto a 6 milioni e 73 mila nel 2005.\n\nBerlusconi sottostima notevolmente il numero di imprese che cessano la propria attivit\u00e0 anche se, come abbiamo visto, si tratta di un dato poco significativo, e se raffrontato nel tempo non particolarmente sintomatico di una profonda crisi. Successivamente, il leader di Forza Italia sostiene che siano effettivamente sparite un milione di imprese, quando il calo degli ultimi anni \u00e8 semmai nell'ordine di poche migliaia: all'ex Premier va il nostro \"Pinocchio andante\".", "lang": "it"}