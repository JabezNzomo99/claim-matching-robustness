{"title": "A Buenos Aires ci sono pi\u00f9 italiani che a Bologna?", "subtitle": "", "author": "pagellapolitica.it", "date": null, "vclaim_id": "vclaim-id-10564", "url": "https://pagellapolitica.it/dichiarazioni/7121/a-buenos-aires-ci-sono-piu-italiani-che-a-bologna", "vclaim": "Durante una alla Facolt\u00e0 di Scienze Economiche dell\u2019Universit\u00e0 di Buenos Aires, Matteo Renzi ha parlato delle grandi dimensioni della comunit\u00e0 italiana in Argentina e operando un paragone molto efficace tra la capitale del Paese sudamericano e il capoluogo emiliano. Vediamo se i numeri confermano.\n\nQui dobbiamo fare una prima precisazione importante: i numeri sugli italiani residenti all\u2019estero vengono da diverse fonti e soffrono di un noto problema di qualit\u00e0 e affidabilit\u00e0. Lo ha ricordato, ad esempio, il presidente dell\u2019Istat Enrico Giovannini in un\u2019audizione al Senato nel giugno 2011. Questo spiega lo scostamento tra i dati dell\u2019Aire, curata dal Ministero dell\u2019Interno, e quelli delle anagrafi consolari, curate dal Ministero degli Esteri (da parte sua, l\u2019Indec argentino ha avuto parecchi problemi negli ultimi anni, ma i pesanti sospetti sull\u2019affidabilit\u00e0 delle sue cifre riguardano soprattutto gli indicatori economici).\n\ni dati aggiornati al 31 dicembre 2015 , erano 386.663, di cui 58.873 stranieri: il totale degli italiani a Bologna \u00e8 dunque di 327.790 persone. Per quanto si stia parlando dello stesso ordine di grandezza e di cifre simili, bisogna concludere che gli italiani a Buenos Aires sono circa 40 mila in meno degli italiani a Bologna.\n\nMolti degli italiani di Buenos Aires sono probabilmente argentini che hanno ottenuto la doppia cittadinanza in virt\u00f9 delle proprie origini europee, un fenomeno molto diffuso in Argentina. Due numeri fanno propendere per questa interpretazione: il primo \u00e8 quello dei residenti di Buenos Aires nati in Italia che, secondo i dati dell\u2019Indec, erano 80.107 Il secondo \u00e8 ancora pi\u00f9 datato e viene dalla rilevazione degli italiani all\u2019estero fatta da Istat e Mae nel 2003: da essa risult\u00f2 che il 60% circa degli italiani in Argentina aveva una doppia cittadinanza.\n\nRenzi dice che la comunit\u00e0 italiana in Argentina \u00e8 la pi\u00f9 numerosa, il che \u00e8 vero, secondo tutti i dati ufficiali. Aggiunge anche che a Buenos Aires ci sono pi\u00f9 italiani che a Bologna, ma questo non \u00e8 corretto anche considerando le cifre pi\u00f9 alte a disposizione relative ai nostri connazionali nella capitale argentina. Vale la pena notare che molti di essi hanno la doppia cittadinanza italiana e argentina, il che naturalmente non li rende meno italiani di fronte alla legge. \u201cN\u00ec\u201d per il Presidente del Consiglio.", "lang": "it"}