{"title": "Nei, flere land advarer ikke statsborgerne sine mot Sverige", "subtitle": "Hovedkonklusjonen til Storbritannia, Canada og til flere andre land, er at kriminaliteten i Sverige er lav.", "author": "www.faktisk.no", "date": null, "vclaim_id": "vclaim-id-22140", "url": "https://www.faktisk.no/faktasjekker/l7n/nei-flere-land-advarer-ikke-statsborgerne-sine-mot-sverige", "vclaim": "I en artikkel publisert mandag 29. januar, skriver Resett at \u00abflere land advarer sine statsborgere mot Sverige\u00bb. P\u00e5standen fungerer som tittel i saken som er skrevet av nyhetsredakt\u00f8r Elisabeth Sj\u00f8lie. I f\u00f8rste del omtaler hun i hovedsak gjengkriminalitet i landet. Lenger ned st\u00e5r dette:\n\nSj\u00f8lie viser s\u00e5 til den svenske avisen Sydsvenskan, som skriver at ogs\u00e5 amerikanske, australske, nyzealandske, irske, tyske og franske utenriksdepartement p\u00e5peker terrortrusselen i Sverige. Hun skriver:\n\nI en e-post til Faktisk.no skriver Elisabeth Sj\u00f8lie at kildene som er lenket inn i artikkelen er det som ligger til grunn for p\u00e5standen: \u00c9n artikkel fra Sydsvenskan, \u00e9n fra 24Malm\u00f6.se, samt reiseinformasjon fra myndighetene i Storbritannia og Canada. Sj\u00f8lie skriver:\n\nResetts sak l\u00e5 mandag formiddag p\u00e5 topplisten over de mest delte sakene i sosiale medier, if\u00f8lge Storyboard.\n\nI Sverige ble saken publisert av Sydsvenskan onsdag 24. januar, med denne ingressen:\n\nSaken ble raskt plukket opp av andre svenske medier, og b\u00e5de Sveriges Radio, 24Malm\u00f6.se og Expressen siterte Sydsvenskan. Dagen etter ble saken bredt omtalt igjen, da kunne fortelle at politiet i G\u00f8teborg hadde reagert p\u00e5 advarselen slik den var fremstilt i avisene, og kontaktet den kanadiske ambassaden for \u00e5 korrigere bildet av trusselsituasjonen i byen. Ogs\u00e5 Sydsvenskan kunne samme dag fortelle at Malm\u00f8-politiet \u00abraste mot advarsler\u00bb.\n\nNoen dager senere fulgte Sydsvenskan opp med en leder som kommenterte politiets \u00abvanskelig h\u00e5ndterbare virkelighet\u00bb.\n\nTre dager f\u00f8r Resetts publisering, 26. januar, ble en lignende sak delt mye, da Hege Storhaug i Rights.no skrev artikkelen \u00abAdvarer turister mot terror og \u00e5 bes\u00f8ke deler av Sverige\u00bb. Denne saken var basert p\u00e5 den samme reiseinformasjonen som Resett n\u00e5 baserer sin sak p\u00e5, og som Sydsvenskan baserte sin artikkel p\u00e5 24. januar.\n\nSaken til Rights.no havnet 26. januar p\u00e5 19. plass p\u00e5 Storyboards liste, med 2232 delinger i sosiale medier.\n\nB\u00e5de Resett og Rights.no lenker til Storbritannias og Canadas offisielle reiseinformasjon. Det er riktig at utenriksdepartementene i begge land omtaler kriminalitet og terror i informasjonen som gis til reisende:\n\nFaktisk.no har laget en sammenstilling av reiseinformasjonen fra Canada, Storbritannia, USA, New Zealand og Australia. Her kan du lese alle reiser\u00e5dene landene gir om kriminalitet og terror i Sverige, Norge, Danmark og Finland.\n\nI reiseinformasjonen beskrives kriminalitetsbildet i landene, og hva turister b\u00f8r v\u00e6re oppmerksomme p\u00e5. Tilfeller av gjengkriminalitet i Norge, Sverige og Danmark blir beskrevet i flere av r\u00e5dene. Alle landene p\u00e5peker at kriminaliteten i Sverige er lav.\n\nTil sammenlikning skriver Storbritannia dette om K\u00f8benhavn i Danmark:\n\nOg dette om Oslo:\n\nCanada skriver ogs\u00e5 om gjengkriminalitet i sin reiseinformasjon. Om Sverige skriver de:\n\nTil sammenligning skriver de dette om Danmark:\n\nOg dette om Norge:\n\nUSA og Canada skriver at kriminaliteten i Sverige, Finland og Norge er lav. For b\u00e5de Sverige og Danmark skriver de p\u00e5 at det forkommer gjengkriminalitet i de store byene.\n\nAustralia skriver om den lave kriminaliteten i b\u00e5de Norge og Sverige, men for Norges del p\u00e5peker de at overfall og gjengkriminalitet forekommer - s\u00e6rlig i Oslo \u00f8st. De skriver ingen ting om gjengkriminalitet i Sverige.\n\nNew Zealand skriver ingen ting om kriminalitet i Norge, Sverige og Finland, men p\u00e5peker at reisende til Danmark m\u00e5 passe seg for lommetyver og voldelige demonstrasjoner.\n\nResett omtaler myndighetenes p\u00e5pekning av terrortrussel i Sverige, mens Rights.no skriver at \u00abbritiske og canadiske myndigheter advarer egne borgere mot h\u00f8y terror-risiko i Sverige\u00bb.\n\nHva gjelder terror opererer Storbritannia og Canada med omtrent den samme reiseinformasjonen om Norge, Danmark og Sverige. De skriver at terrorangrep er \u00absannsynlig\u00bb. Det var ogs\u00e5 slik Politiets sikkerhetstjeneste (PST) omtalte vurderingen av hvorvidt en terroraksjon kan bli fors\u00f8kt gjennomf\u00f8rt i Norge i april 2017. Denne vurderingen ble nedjustert fra \u00absannsynlig\u00bb til \u00abmulig\u00bb i november 2017.\n\nUSA opererer med laveste terrortrusselniv\u00e5 for Norge, Sverige og Finland, men peker p\u00e5 en noe h\u00f8yere sjanse for terror i Danmark. New Zealand og Australia opererer med samme niv\u00e5 p\u00e5 terrortrusselen i Norge, Sverige, Danmark og Finland. De skriver at turister m\u00e5 v\u00e6re varsomme p\u00e5 samme m\u00e5te som de m\u00e5 v\u00e6re det hjemme i Australia.\n\nNew Zealand har vurdert terrortrusselen i Norge, Sverige og Danmark til \u00e5 v\u00e6re p\u00e5 nest laveste niv\u00e5: \u00abNoe risiko\u00bb.\n\nFaktisk.no har v\u00e6rt i kontakt med b\u00e5de britiske og kanadiske myndigheter. I en e-post skriver pressesjef ved det britiske utenriksdepartementet, John Brunskill, f\u00f8lgende:\n\nP\u00e5 nettsidene sine skriver det britiske utenriksdepartementet at de noen ganger frar\u00e5der all reise, eller all reise utenom n\u00f8dvendig reise, til et bestemt sted:\n\nDet \u00e5 \u00abadvare sine statsborgere mot Sverige\u00bb og \u00e5 \u00abadvare turister mot [...] \u00e5 bes\u00f8ke deler av Sverige\u00bb er noe annet enn \u00e5 omtale gjengkriminalitet i den offisielle reiseinformasjonen. Et eksempel p\u00e5 et land britiske myndigheter frar\u00e5der reise til, er Afghanistan:\n\nKanadiske myndigheter har forel\u00f8pig ikke svart p\u00e5 Faktisk.nos sp\u00f8rsm\u00e5l, men har gitt beskjed om at de jobber med saken.\n\nB\u00e5de Canada og USA opererer med ulike niv\u00e5er for risiko i sin h\u00e5ndtering av reiseinformasjon. Kanadiske myndigheter har rangert Sverige p\u00e5 det laveste risikoniv\u00e5et av sine totalt fire niv\u00e5er. Slik beskriver Canada det laveste niv\u00e5et:\n\u2022 Utvis h\u00f8y grad av varsomhet: Det foreligger en kjent sikkerhetsrisiko, eller en endring i sikkerhetssituasjonen kan skje p\u00e5 kort varsel. Du b\u00f8r alltid utvise stor forsiktighet, overv\u00e5ke lokale medier og f\u00f8lge instruksjonene fra de lokale myndighetene.\n\u2022 Unng\u00e5 reiser som ikke er strengt n\u00f8dvendige: Det foreligger spesifikk sikkerhetsrisiko som kan sette deg i fare. Du b\u00f8r revurdere behovet for \u00e5 reise til landet, territoriet eller regionen. Hvis du allerede er i landet, territoriet eller regionen, b\u00f8r du revurdere hvorvidt du virkelig trenger \u00e5 v\u00e6re der. Hvis ikke, b\u00f8r du vurdere \u00e5 forlate omr\u00e5det mens det fortsatt er trygt \u00e5 gj\u00f8re det. Det er opp til deg \u00e5 bestemme hva \"ikke strengt n\u00f8dvendig reise\" betyr, basert p\u00e5 familie- eller forretningsbehov, kjennskap til et land, territorium eller region, og andre faktorer.\n\u2022 Unng\u00e5 alle reiser: Det foreligger en ekstrem fare for din personlige sikkerhet. Du b\u00f8r ikke reise til dette landet, territoriet eller regionen. Hvis du allerede er i landet, territoriet eller regionen, b\u00f8r du vurdere \u00e5 reise fra det hvis det er trygt \u00e5 gj\u00f8re det.\n\nMyndighetene oppfordrer reisende sterkt til \u00e5 f\u00f8lge den offisielle reiseinformasjonen med tanke p\u00e5 egen sikkerhet. Om de to siste niv\u00e5ene skriver myndighetene dette:\n\nDet amerikanske utenriksdepartementet anser Sverige et land hvor reisende kun trenger \u00e5 utvise normale forholdsregler. Dette inneb\u00e6rer at Sverige ligger p\u00e5 niv\u00e5 \u00e9n - det laveste risikoniv\u00e5et av totalt fire ulike niv\u00e5er. USA beskriver niv\u00e5et slik:\n\nNiv\u00e5ene som f\u00f8lger, er disse:\n\u2022 Niv\u00e5 2 - Utvis ekstra forsiktighet: V\u00e6r oppmerksom p\u00e5 \u00f8kt sikkerhetsrisiko. UD gir ytterligere r\u00e5d til reisende i disse omr\u00e5dene i \u00abTravel Advisory\u00bb. Forholdene i et hvilket som helst land kan endres n\u00e5r som helst.\n\u2022 Niv\u00e5 3 - Revurder reise: Unng\u00e5 reise p\u00e5 grunn av alvorlig fare for sikkerhet. UD gir ytterligere r\u00e5d for reisende i disse omr\u00e5dene i \u00abTravel Advisory\u00bb. Forholdene i et hvilket som helst land kan endres n\u00e5r som helst.\n\u2022 Niv\u00e5 4 - Ikke reis: Dette er h\u00f8yeste r\u00e5dgivende niv\u00e5 som f\u00f8lge av st\u00f8rre sannsynlighet for livstruende risiko. Under en n\u00f8dsituasjon kan amerikanske myndigheter ha begrenset mulighet til \u00e5 tilby assistanse. UD anbefaler at amerikanske statsborgere ikke reiser til landet eller forlater landet s\u00e5 fort det er trygt \u00e5 gj\u00f8re det. UD gir ytterligere r\u00e5d for reisende i disse omr\u00e5dene i \u00abTravel Advisory\u00bb. Forholdene i et hvilket som helst land kan endres n\u00e5r som helst.\n\nNorsk UD anser Sverige for \u00e5 v\u00e6re et sikkert land\n\nNorske myndigheter opererer med to ulike typer reiser\u00e5d, skriver Utenriksdepartementet (UD) p\u00e5 . Den ene typen er UDs reiser\u00e5d, mens den andre er norske helsemyndigheters helsefaglige r\u00e5d til reisende.\n\nUtenriksdepartementet gir offisielle reiser\u00e5d, n\u00e5r de mener det er grunn til \u00e5 frar\u00e5de nordmenn reiser til bestemte land, eller omr\u00e5der. Dette kan skyldes krig, eller at sikkerhetsrisikoen av andre grunner er s\u00e5 stor at man ikke b\u00f8r reise dit. over landene der UD har aktive reiser\u00e5d. Enkelte av reiser\u00e5dene er avgrenset til bestemte omr\u00e5der i noen av landene.\n\nOrdin\u00e6r finnes ogs\u00e5 for alle land Norge har diplomatiske forbindelser med. P\u00e5 sp\u00f8rsm\u00e5l om hvorfor UD ikke har noe reiser\u00e5d som omfatter Sverige, eller deler av Sverige, viser kommunikasjonsr\u00e5dgiver Astrid Sehl til UDs reiseinformasjon . Der st\u00e5r det blant annet f\u00f8lgende:\n\nDer norske myndigheter skiller mellom ordin\u00e6r reiseinformasjon og offisielle reiser\u00e5d, bruker svenske myndigheter begrepene reiseinformasjon og frar\u00e5delse (avr\u00e5dan).\n\nDet var Sydsvenskan som f\u00f8rst omtalte Storbritannias og Canadas oppdaterte reiseinformasjon som \u00aboffisielle reiser\u00e5d\u00bb og \u00abadvarsler\u00bb. Resett og Rights.no har omtalt reiseinformasjonen som \u00abadvarsel\u00bb n\u00e5r de har skrevet om saken p\u00e5 norsk.\n\nI sin artikkel har Sydsvenskan skrevet at det advares mot \u00abenda farligere gjengkriminalitet i Malm\u00f8 og G\u00f8teborg\u00bb. Dette er ikke det samme som at landene \u00abadvarer sine statsborgere mot Sverige\u00bb eller \u00abadvarer turister mot [...] \u00e5 bes\u00f8ke deler av Sverige\u00bb.", "lang": "no"}