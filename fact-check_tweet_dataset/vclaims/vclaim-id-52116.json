{"title": "Salvini sbaglia: in Canada non si perde la cittadinanza se si commettono certi reati", "subtitle": "", "author": "pagellapolitica.it", "date": null, "vclaim_id": "vclaim-id-52116", "url": "https://pagellapolitica.it/dichiarazioni/8105/salvini-sbaglia-in-canada-non-si-perde-la-cittadinanza-se-si-commettono-certi-reati", "vclaim": "\u00abCi sono alcuni Paesi che tolgono addirittura la cittadinanza. Cio\u00e8, ti do la cittadinanza, se commetti un certo tipo di reati ti strappo anche la cittadinanza che ti ho gi\u00e0 dato e ti rispedisco a casa tua. Sto pensando a Paesi come il Canada\u00bb. (1h 8 min. 30 sec.)\n\nPer sostenere le sue ragioni, Salvini ha anche detto che alcuni Paesi \u2013 in particolare il Canada \u2013 revocano la cittadinanza agli ex stranieri che hanno commesso un certo tipo di reati, per poi rimpatriarli. Una misura ancor pi\u00f9 drastica di quella che pare stia per introdurre il segretario della Lega.\n\nIl primo aveva a che fare con la procedura di rilascio della cittadinanza: se questa era stata viziata da false dichiarazioni del richiedente, da frode o dall\u2019aver nascosto alcune informazioni cruciali, allora si poteva annullarne l\u2019esito e revocare la cittadinanza concessa.\n\nIl secondo ordine di motivi riguardava invece determinati comportamenti del cittadino e solo un certo gruppo di cittadini. In questo caso, si poteva privare della cittadinanza solamente chi aveva una doppia cittadinanza \u2013 canadese e straniera. Insomma, il cittadino straniero che avesse ottenuto la cittadinanza del paese nordamericano e non ne avesse avuto un\u2019altra ufficialmente, non poteva subirne la revoca.\n\nI comportamenti sanzionati erano (sottosezioni 10(2) e 10.1.(2)): terrorismo, alto tradimento, tradimento e spionaggio, a seconda della sentenza del giudice; oppure l\u2019aver servito in un esercito straniero o in una milizia armata, se il Paese straniero o la milizia erano impegnati in un conflitto armato con il Canada.\n\nNon \u00e8 stato toccato il primo gruppo di motivi per cui si pu\u00f2 perdere la cittadinanza \u2013 quello che riguarda eventuali comportamenti scorretti che hanno viziato la procedura di rilascio della cittadinanza \u2013 mentre \u00e8 stato integralmente eliminato il secondo gruppo.\n\nCome risulta dall\u2019attuale , le sottosezioni 10(2) e 10.1.(2) sono infatti state abrogate, e non c\u2019\u00e8 alcun riferimento alla possibilit\u00e0 di rimpatriare nel suo Paese di origine un cittadino straniero che ha perso la cittadinanza canadese. Salvini ha dunque torto.\n\nNello Stato nordamericano, infatti, questa revoca viene messa in atto solo se ci sono stati vizi di forma o frodi per ottenere la cittadinanza. In passato (la legge \u00e8 stata modificata nel 2017), la revoca poteva avvenire solo in casi molto particolari \u2013 per esempio, se il cittadino era stato coinvolto in atti di alto tradimento e terrorismo \u2013 e non per reati pi\u00f9 comuni come gli scippi.", "lang": "it"}