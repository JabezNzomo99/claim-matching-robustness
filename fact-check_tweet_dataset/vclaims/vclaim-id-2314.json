{"title": "Nei, R\u00f8dt og SV mener ikke at slike som Miriam er \u00abvelferdsprofit\u00f8rer\u00bb", "subtitle": "De er mot at eiere av private barnehager skal kunne ta ut profitt, men det gj\u00f8r ikke eierne av denne barnehagen.", "author": "www.faktisk.no", "date": null, "vclaim_id": "vclaim-id-2314", "url": "https://www.faktisk.no/faktasjekker/lPN/nei-rodt-og-sv-mener-ikke-at-slike-som-miriam-er-velferdsprofitorer", "vclaim": "Under et bes\u00f8k i V\u00e5g\u00f8nes Barnehage AS i Bod\u00f8 inntok statsminister Erna Solberg (H) rollen som journalist. I en mye delt Facebook-video intervjuer hun Miriam Fagerli, som er daglig leder i barnehagen og deleier i aksjeselskapet.\n\nN\u00e5r Solberg deler videoen p\u00e5 Facebook, skriver hun dette:\n\nI kommentarfeltet er det flere som stiller sp\u00f8rsm\u00e5l ved om ikke statsministeren vet at venstresiden skiller mellom selskaper som har kommersielle motiver, og ideelle akt\u00f8rer som driver barnehager. De p\u00e5peker at ingen partier \u2013 heller ikke R\u00f8dt og SV \u2013 er imot at private skal f\u00e5 drive barnehager s\u00e5 lenge de ikke tar ut profitt.\n\nLa oss se n\u00e6rmere p\u00e5 p\u00e5standen Solberg kommer med p\u00e5 Facebook:\n\nFaktisk.no sp\u00f8r Statsministerens kontor om hvilke partier Solberg mener n\u00e5r hun skriver \u00abenkelte partier\u00bb. Politisk r\u00e5dgiver Odd Hoen-Sevje (H) skriver i en e-post at:\n\nI oppropet Hoen-Sevje viser til har kampanjen Velferd uten profitt bedt stortingskandidater ta stilling til \u00abom de st\u00f8tter prinsippet om at skattepenger til barnehage, barnevern, skole, sykehus og omsorgstjenester skal g\u00e5 til felles velferd, og ikke privat profitt\u00bb. Flere av dagens stortingsrepresentanter fra Ap, MDG og Sp har signert oppropet, slik Hoen-Sevje p\u00e5peker.\n\nSiden statsministerens r\u00e5dgiver s\u00e6rlig nevner R\u00f8dt og SV, og det er de partiene som klarest har ytret sin motstand mot profitt p\u00e5 velferd, legger vi i denne faktasjekken til grunn at det er disse to Solberg snakker om n\u00e5r hun p\u00e5 Facebook skriver at \u00abenkelte partier mener at slike som Miriam er velferdsprofit\u00f8rer\u00bb.\n\nF\u00f8r vi finner ut hva R\u00f8dt og SV mener om Miriams barnehagedrift, ser vi n\u00e6rmere p\u00e5 V\u00e5g\u00f8nes Barnehage AS. Barnehagen er et aksjeselskap, noe som betyr at eierne kan ta ut utbytte innenfor de kravene barnehageloven stiller. I Br\u00f8nn\u00f8ysundregisteret finner man imidlertid barnehagens vedtekter fra 2000. Der st\u00e5r det f\u00f8lgende:\n\nIf\u00f8lge barnehagens egne vedtekter kan det alts\u00e5 ikke betales ut utbytte til eierne. If\u00f8lge Bizweb har det hvert fall ikke blitt betalt ut noe utbytte siden 1996, som er s\u00e5 langt som oversikten g\u00e5r tilbake. Eierne kan n\u00e5r som helst endre vedtektene og bestemme at aksjeutbytte kan utbetales. Vedtektene har imidlertid ikke blitt endret p\u00e5 17 \u00e5r.\n\nMiriam Fagerli eier 13,33 prosent av aksjeselskapet i tillegg til \u00e5 v\u00e6re daglig leder i barnehagen. De siste \u00e5rsregnskapene viser at l\u00f8nnen til daglig leder har \u00f8kt gradvis fra 496 000 kroner i 2012 til 588 000 kroner i 2016.\n\nDet stemmer alts\u00e5, slik Miriam Fagerli sier i intervjuet med Erna Solberg, at det ikke har blitt tatt ut utbytte fra barnehagen. Selv har Fagerli som daglig leder en \u00e5rsl\u00f8nn p\u00e5 under 600 000 kroner. Mener R\u00f8dt og SV at Miriam er en velferdsprofit\u00f8r, slik statsministeren hevder?\n\nFaktisk.no har lagt fram opplysningene om V\u00e5g\u00f8nes Barnehage AS for R\u00f8dt og SV, og spurt partiene hva de mener om Miriams barnehagedrift. Pressesekret\u00e6r i R\u00f8dt, Iver J. Aasteb\u00f8l, svarer p\u00e5 e-post:\n\nHeller ikke SV mener Miriam er en velferdsprofit\u00f8r. Pressesjef i SV, Siri Gj\u00f8rtz, skriver i en e-post til Faktisk.no:\n\nStatsministerens video fra V\u00e5g\u00f8nes Barnehage skapte ogs\u00e5 engasjement p\u00e5 Twitter. N\u00e5r Lina Aas-Eng, som titulerer seg som velger, sp\u00f8r Solberg om hvorfor H\u00f8yre \u00ablurer velgerne til \u00e5 tro at noen er imot private ideelle barnehager\u00bb, svarer statsministeren:\n\nAas-Eng er ikke forn\u00f8yd med Solbergs svar. Hun skriver:\n\nVedtaket Aas-Eng viser til ble gjort av kommunestyret i Bod\u00f8 15. juni 2017. If\u00f8lge m\u00f8tereferatet vedtok politikerne f\u00f8lgende:\n\nFaktisk.no har spurt Statsministerens kontor hva Solberg mener med at \u00abBod\u00f8 kommune har vedtatt at nye barnehager ikke skal bygges av private\u00bb. Odd Sevje-Hoen viser til vedtaket i kommunestyret og skriver at:\n\nSevje-Hoen viser til denne saken fra Kunnskapsdepartementet. Han viser ogs\u00e5 til dette brevet med lovtolkning som departementet har sendt til fylkesmennene. Begge steder st\u00e5r det at kommunene ikke har mulighet til \u00e5 stille vilk\u00e5r som innskrenker de private barnehagenes lovfestede mulighet til \u00e5 ta ut utbytte fra barnehagedriften. Sevje-Hoen p\u00e5peker f\u00f8lgende:\n\nHvordan dette vil p\u00e5virke vedtaket til kommunestyret i Bod\u00f8, er det forel\u00f8pig vanskelig \u00e5 si noe om. To uker etter at vedtaket ble gjort, varslet den borgerlige opposisjonen i Avisa Nordland at de ville kreve lovlighetskontroll av vedtaket. Det inneb\u00e6rer at staten (Fylkesmannen) kontrollerer om kommunale vedtak er lovlig fattet.\n\nFaktisk.no har spurt Fylkesmannen i Nordland om hvordan det g\u00e5r med lovlighetskontrollen. R\u00e5dgiver Malin Bruun i oppvekst- og utdanningsavdelingen svarer f\u00f8lgende p\u00e5 e-post:\n\nVi har ogs\u00e5 spurt hvilke f\u00f8lger Kunnskapsdepartementes brev til fylkesmennene kan f\u00e5 for vedtaket til kommunestyret i Bod\u00f8. Til det svarer Bruun:", "lang": "no"}