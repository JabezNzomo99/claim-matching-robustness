{"title": "Vaccini, Ilva e Tap: davvero il governatore Emiliano ha fatto ricorso su tutto?", "subtitle": "In una intervista al Corriere della Sera, il ministro Carlo Calenda\u00a0ha attaccato il presidente della Puglia. Abbiamo verificato la fondatezza delle sue accuse", "author": "www.agi.it", "date": null, "vclaim_id": "vclaim-id-2949", "url": "https://www.agi.it/fact-checking/calenda_fact_checkingemiliano_ilva_puglia-3198265/news/2017-12-05/", "vclaim": "\u200bIl ministro per lo Sviluppo Economico, Carlo Calenda, parlando del caso Ilva in un\u2019intervista al Corriere della Sera dello scorso 2 dicembre ha dichiarato: \u201cEmiliano ha fatto ricorso su tutto: dai vaccini al Tap, all\u2019Ilva stessa. Per fortuna li ha sempre persi\u201d.\n\nSiamo andati a verificare e Calenda ha torto per quanto riguarda il ricorso contro il decreto-vaccini, e ha ragione sui ricorsi relativi a Tap e Ilva.\n\nSecondo il presidente della Regione Puglia, Michele Emiliano, tale decreto sarebbe illegittimo perch\u00e9 \u201cconcede di fatto una ulteriore inaccettabile proroga al termine di realizzazione degli interventi ambientali, di cui alle prescrizioni Aia, gi\u00e0 da tempo scadute e sinora rimaste inottemperate\u201d.\n\nSul sito istituzionale della Regione \u00e8 riportato l\u2019esito dell\u2019incontro del 28 agosto scorso tra il presidente Emiliano e le associazioni \u201cno vax\u201d, e tra le altre cose si legge: \u201cLa convinzione che l'estensione delle vaccinazioni obbligatorie da tre a dieci e il rafforzamento delle sanzioni in caso di inottemperanza sia l'unico mezzo per far risalire il numero dei bambini vaccinati in Italia \u00e8 secondo noi un errore politico [\u2026]. Adesso stiamo cercando di dare assistenza alle famiglie nell'applicare questa legge, della quale a nostro avviso non si sentiva il bisogno, ma che comunque va applicata\u201d.\n\nDunque secondo Emiliano il decreto-vaccini \u00e8 sbagliato, ma va applicato e contro di esso non \u00e8 stato presentato un ricorso dalla Regione.\n\nSecondo quanto riportato poi dalla stampa locale, durante l\u2019incontro Emiliano avrebbe anche detto \u201ci ricorsi che i cittadini faranno davanti ai giudici e poi le eventuali ordinanze dei giudici alla Corte costituzionale hanno buone prospettive di successo\u201d, ma che una eventuale impugnativa da parte della Regione Puglia sarebbe \u201cvelleitaria\u201d.\n\nLa regione che aveva provato a impugnare il decreto-vaccini \u00e8 il Veneto, che il 21 luglio scorso aveva presentato ricorso alla Corte Costituzionale. La Consulta il 22 novembre ha tuttavia bocciato il ricorso, considerando legittimo il decreto che rende obbligatorie le vaccinazioni.\n\nIl Consiglio di Stato, organo di ultima istanza, il 27 marzo 2017 aveva bocciato (sentenza n.1392) i ricorsi della Regione Puglia e del Comune di Melendugno contro le sentenze del Tar del Lazio (nn. 2107 e 2108, del 17 febbraio 2016) che a sua volta avevano bocciato i ricorsi dei due enti volti ad ottenere l\u2019annullamento degli atti concernenti il TAP.\n\nCalenda sbaglia ad attribuire al presidente Emiliano e alla Regione Puglia un ricorso contro i vaccini. Il ricorso, poi bocciato dalla Consulta, era stato presentato dal presidente Zaia e dalla Regione Veneto.\n\nCorretto Calenda invece su TAP e Ilva: in entrambi i casi \u00e8 vero che Emiliano abbia presentato ricorso alla Corte Costituzionale e che ambedue le volte l\u2019esito finale sia stata una bocciatura. Sulla questione TAP sono poi stati bocciati anche i ricorsi al Tar e al Consiglio di Stato.", "lang": "it"}