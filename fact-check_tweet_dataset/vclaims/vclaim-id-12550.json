{"title": "La provincia di Napoli ha \u00abuno dei pi\u00f9 alti livelli di cancro in Europa\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-12550", "url": "https://pagellapolitica.it/dichiarazioni/8139/la-provincia-di-napoli-ha-uno-dei-piu-alti-livelli-di-cancro-in-europa", "vclaim": "Secondo Eurostat, si definisce disoccupato giovanile colui o colei che rispetta quattro criteri: ha una et\u00e0 compresa tra i 15 e i 24 anni; non ha avuto alcuna occupazione durante la settimana oggetto di analisi; \u00e8 disponibile a lavorare a partire dalle successive due settimane oppure deve iniziare un nuovo lavoro entro tre mesi; ha cercato attivamente un\u2019occupazione nelle ultime quattro settimane.\n\nIl tasso di disoccupazione giovanile \u00e8 quindi il numero di disoccupati con et\u00e0 compresa dai 15 e i 24 sul totale dei giovani di quella et\u00e0 che sono parte attiva della forza lavoro, ossia che sono in condizioni di lavorare e che sono interessati a farlo (quindi, ad esempio, non gli studenti che decidono di studiare a tempo pieno). Questa \u00e8 la stessa definizione che viene utilizzata anche dall\u2019Istat.\n\nIl tasso di disoccupazione giovanile era quindi di quasi 26 punti superiore a quello della media nazionale, e in crescita considerevole rispetto a dieci anni fa. Non solo. Il tasso di giovani senza un\u2019occupazione a Napoli e nei comuni che la circondano era di circa 9 punti maggiore rispetto alla media (51,4 per cento) del Mezzogiorno.\n\nI dati confermano quindi la prima dichiarazione del ministro Di Maio. Il territorio della provincia di Napoli ha effettivamente un tasso di disoccupazione giovanile di circa il 60 per cento, distinguendosi in negativo sia dalla media nazionale sia da quella del Mezzogiorno.\n\nDato che Luigi Di Maio ha citato i livelli degli indici di cancro in Europa e non ha fatto riferimento alla mortalit\u00e0 o alla sopravvivenza, per verificare il tasso di tumori della provincia di Napoli e metterlo in relazione con le altre aree europee utilizzeremo i tassi di incidenza [2].\n\nL\u2019area di Napoli \u00e8 al 43esimo posto su 116 divisioni geografiche, in termini di incidenza dei tumori in Europa. Nel 2012 (ultimo dato disponibile per Napoli) vi si registravano 565 [3] casi ogni 100 mila abitanti - contro i 650 della Scozia in prima posizione. Napoli \u00e8 superata da molte altre aree d\u2019Italia, come Parma, Biella, la Romagna, Milano, Bergamo e cos\u00ec via.\n\nUna situazione confermata anche dai registri dei tumori della zona ASL Napoli 2 Nord (periodo 2010-2013) e Napoli 3 Sud (periodo 2008-2013), i quali riportano che il tasso di mortalit\u00e0 nei comuni di queste aree era maggiore sia rispetto alla media italiana sia rispetto a quella del Sud Italia.\n\nLuigi Di Maio ha dichiarato che la provincia di Napoli ha un tasso di disoccupazione giovanile del 60 per cento e uno dei pi\u00f9 alti indici di tumori in Europa.\n\nI dati evidenziano come la disoccupazione giovanile della provincia di Napoli abbia raggiunto, nel 2017, un valore pari al 60,5 per cento. Questa cifra, oltre ad essere in linea con quella riportata dal leader del M5S, \u00e8 superiore alla media nazionale e a quella del Mezzogiorno. Napoli, per\u00f2, non \u00e8 tra le aree pi\u00f9 colpite dal cancro in Europa in termini di incidenza. Se, invece, facciamo riferimento ai dati sulla mortalit\u00e0 da tumore, allora troviamo un riscontro, seppur parziale, all\u2019affermazione di Luigi Di Maio. In quest\u2019ultimo caso, infatti, l\u2019area di Napoli si piazza in 7\u00b0 posizione tra le 116 aree europee considerate, ma dietro ad altre due italiane (Bergamo e Lodi).\n\n[4] L\u2019ECIS non specifica se con il termine \u201cNaples\u201d si riferisca alla citt\u00e0 in s\u00e9 o alla provincia. Se si riferisse alla citt\u00e0, potrebbe essere che Di Maio abbia ragione e che la provincia abbia effettivamente un tasso di incidenza dei tumori particolarmente elevato, il quale per\u00f2 potrebbe non essere ricompreso in un dato che considera solamente la citt\u00e0 di Napoli.\n\nTuttavia e a prescindere dal fatto che \u201cNaples\u201d sia o meno la Provincia di Napoli, le stesse ASL che coprono 88 dei 92 comuni del napoletano (ASL Napoli 2 Nord e Napoli 3 Sud) confermano che l\u2019incidenza dei tumori delle loro aree non superano quelli di altre aree italiane (e quindi quelle europee).", "lang": "it"}