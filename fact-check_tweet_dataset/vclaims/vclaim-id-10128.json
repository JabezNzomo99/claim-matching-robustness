{"title": "Verdens superrike har gjemt unna 62 000 milliarder i skatteparadiser", "subtitle": "Det stemmer at det finnes beregninger som viser at 62 billioner kroner er gjemt unna i skatteparadis.", "author": "www.faktisk.no", "date": null, "vclaim_id": "vclaim-id-10128", "url": "https://www.faktisk.no/faktasjekker/VoZ/verdens-superrike-har-gjemt-unna-62-000-milliarder-i-skatteparadiser", "vclaim": "S\u00f8ndag publiserte Aftenposten en serie artikler som tar utgangspunkt i en ny og omfattende dokumentlekkasje. Lekkasjen har f\u00e5tt navnet Paradise Papers, og artiklene er et resultat av et internasjonalt samarbeid mellom journalister i flere redaksjoner i flere land.\n\nSamme kveld som Aftenpostens saker om den nye lekkasjen g\u00e5r ut, skriver partiet R\u00f8dt en oppdatering p\u00e5 Facebook. I oppdateringen skriver partiet f\u00f8lgende: \u00ab62 000 000 000 000 kr - eller nesten 50 norske statsbudsjett - har verdens superrike gjemt unna i skatteparadiser.\u00bb\n\nDet er nestleder Marie Sneve Martinussen som siteres p\u00e5 p\u00e5standen.\n\u2022 Det er verdens superrike som har gjemt unna disse midlene.\n\nI denne faktasjekken skal vi se n\u00e6rmere p\u00e5 alle disse p\u00e5standene.\n\nFaktisk.no tar kontakt med R\u00f8dts nestleder Marie Sneve Martinussen for \u00e5 h\u00f8re hva som ligger til grunn for p\u00e5standen. Hun viser til Aftenposten-artikkelen \u00ab Dette m\u00e5 du vite om skatteparadiser \u00bb, der summen p\u00e5 62 billioner kroner er oppgitt.\n\nI saken refererer avisen til Berkeley-\u00f8konomen Gabriel Zucman, som if\u00f8lge avisen estimerer at summer tilsvarende 62 billioner kroner er plassert i skatteparadiser i boken \u00abThe Hidden Wealth of Nations\u00bb.\n\nDet er verdt \u00e5 merke seg at Aftenposten i st\u00f8rre grad tar forbehold for summen enn det R\u00f8dts nestleder gj\u00f8r. Mens R\u00f8dt sl\u00e5r fast uten forbehold, viser avisen til summen, uten \u00e5 g\u00e5 god for den.\n\nDette understrekes ogs\u00e5 av nyhetsgrafikken i saken, som viser bel\u00f8pet sammenlignet med st\u00f8rrelsen p\u00e5 oljefondet og et norsk statsbudsjett. Grafikken har f\u00e5tt tittelen \u00abS\u00e5 mye kan v\u00e6re gjemt i skatteparadis\u00bb (v\u00e5r utheving).\n\nDet finnes flere m\u00e5ter \u00e5 tolke begrepet \u00abgjemt unna\u00bb p\u00e5. Faktisk.no tolker p\u00e5standen slik at pengene er plassert i skatteparadis, og dermed gjemt unna innsyn fra omverden.\n\nProfessor Guttorm Schjelderup ved Norges Handelsh\u00f8yskole skriver f\u00f8lgende om dette i :\n\nTallet p\u00e5 62 billioner kroner kan man ogs\u00e5 finne frem til i forskningsartikkelen \u00ab \u00bb. Den er forfattet av nevnte Zucman, professor Annette Alstads\u00e6ter ved Norges milj\u00f8- og biovitenskapelige universitet, samt f\u00f8rsteamanuensis Niels Johannesen ved Universitetet i K\u00f8benhavn.\n\nI artikkelen, som ble publisert i september 2017, skriver de at summer tilsvarende 10 prosent av brutto verdensprodukt (BVP) er plassert i skatteparadis. Brutto verdensprodukt er summen av brutto nasjonalprodukt (BNP) i alle verdens land.\n\nVerdensbanken har foretatt en beregning av BVP for 2016, og oppgir totalsummen til .\n\n10 prosent av dette er 7,56 billioner dollar, som etter n\u00e5v\u00e6rende kurs (8,2076 kroner for \u00e9n dollar) tilsvarer 62,05 billioner kroner.\n\nSiden BVP-tallet er for 2016, tar vi ogs\u00e5 utgangspunkt i statsbudsjettet for 2016. Det var p\u00e5 . Denne summen er like i underkant av 50 ganger lavere enn 62 billioner kroner.\n\nBasert p\u00e5 nevnte forskning blir b\u00e5de summen p\u00e5 62 billioner, samt sammenligningen med st\u00f8rrelsen p\u00e5 statsbudsjettet korrekt.\n\nDet er imidlertid en ganske stor usikkerhet knyttet til den nevnte forskningen. Professor Guttorm Schjelderup ved Norges Handelsh\u00f8yskole har forsket p\u00e5 skatteparadiser. Han forteller at det er vanskelig \u00e5 beregne hvor store verdier som blir gjemt unna i slike land:\n\nHan forteller imidlertid at estimatet i \u00abThe Hidden Wealth of Nations\u00bb er regnet for \u00e5 v\u00e6re en av de bedre beregningene. Til tross for det astronomiske bel\u00f8pet, er det mange som mener at dette estimatet trolig underdriver st\u00f8rrelsen p\u00e5 summen, if\u00f8lge Schjelderup.\n\nVidere forteller forskeren at forskningen p\u00e5 feltet viser at det i all hovedsak er den \u00f8konomiske eliten som bruker skatteparadiser, og at det s\u00e5ledes ikke er feil \u00e5 hevde at det er superrike som har plassert sine penger der.\n\nP\u00e5 sp\u00f8rsm\u00e5l om det blir riktig av R\u00f8dt \u00e5 benytte summen slik de har gjort, svarer han f\u00f8lgende:\n\nProfessor Alstads\u00e6ter ved NMBU, som har forsket sammen med Zucman, protesterer heller ikke p\u00e5 R\u00f8dt gjengivelse av tallmaterialet.\n\nOgs\u00e5 hun \u00e5pner for at summen i realiteten kan v\u00e6re enda h\u00f8yere enn 62 billioner kroner.", "lang": "no"}