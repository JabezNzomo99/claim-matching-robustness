{"title": "L\u2019Italia \u00abnon \u00e8 un Paese per giovani\u00bb come dice Calenda?", "subtitle": "", "author": "pagellapolitica.it", "date": null, "vclaim_id": "vclaim-id-35910", "url": "https://pagellapolitica.it/dichiarazioni/8526/litalia-non-e-un-paese-per-giovani-come-dice-calenda", "vclaim": "\u00abQuesto non \u00e8 un Paese per giovani, perch\u00e9 lo stipendio mediano di un giovane sotto i 30 anni \u00e8 poco pi\u00f9 di 800 euro al mese, perch\u00e9 ha il pi\u00f9 basso numero di laureati in Europa, quasi poco pi\u00f9 della met\u00e0 della Francia, perch\u00e9 sottofinanzia da tanti anni il sistema dell\u2019istruzione. [\u2026] Si stima che 60 mila laureati ogni anno lasciano l\u2019Italia\u00bb\n\nNel video, Calenda ha elencato una serie di motivi perch\u00e9 secondo lui l\u2019Italia \u00abnon \u00e8 un Paese per giovani\u00bb. In particolare \u00abperch\u00e9 lo stipendio mediano di un giovane sotto i 30 anni \u00e8 poco pi\u00f9 di 800 euro al mese, perch\u00e9 ha il pi\u00f9 basso numero di laureati in Europa, quasi poco pi\u00f9 della met\u00e0 della Francia, perch\u00e9 sottofinanzia da tanti anni il sistema dell\u2019istruzione\u00bb.\n\nIl 4 febbraio 2019 \u2013 pochi giorni dopo l\u2019approvazione del decreto-legge che ha introdotto il provvedimento \u2013 il direttore dell\u2019area Lavoro, welfare e capitale umano di Confindustria Pierangelo Albini era intervenuto in un\u2019audizione al Senato, per parlare appunto di reddito di cittadinanza.\n\n\u00abIl relativo alto numero di laureati nel Regno Unito e in Francia potrebbe riflettere, entro certi limiti, il fatto che i corsi universitari hanno una lunghezza media minore rispetto agli altri Paesi\u00bb, spiega Eurostat. \u00abLa Francia, per esempio, ha la pi\u00f9 alta percentuale in Ue di studenti nell\u2019istruzione terziaria che frequenta lauree brevi, mentre i corsi di laurea nel Regno Unito durano tipicamente tre anni\u00bb.\n\nNel 2017 (dati Eurostat pi\u00f9 aggiornati), l\u2019Italia ha speso in istruzione \u2013 dalla scuola dell\u2019infanzia all\u2019universit\u00e0 \u2013 circa 66 miliardi di euro, una cifra in calo rispetto ai 72 miliardi di euro registrati nel 2009. In rapporto alla spesa pubblica totale, il nostro Paese \u00e8 ultimo in Europa (con una percentuale del 7,9 per cento) ed \u00e8 quintultimo, invece, se si rapporta la spesa in istruzione con il Pil (3,8 per cento nel 2017, in diminuzione rispetto al 4,6 per cento del 2009).\n\nIn termini quantitativi, secondo i dati Ocse, meglio di noi fanno anche gli altri grandi Paesi del mondo (pag. 311 del rapporto) \u2013 oltre a quelli europei \u2013 come Stati Uniti, Canada, Giappone e Brasile. Nello specifico, il singolo settore di spesa in istruzione pi\u00f9 lontano dalla media Ue \u00e8 quello relativo all\u2019universit\u00e0. Nell\u2019istruzione terziaria, infatti, l\u2019Italia investe \u2013 dati relativi al 2017 \u2013 lo 0,3 per cento del Pil, contro lo 0,7 per cento della media comunitaria.\n\nA dicembre 2019, l\u2019Istat ha pubblicato i dati pi\u00f9 aggiornati sulle iscrizioni e cancellazioni anagrafiche per trasferimento di residenza, relativi al 2018. In quell\u2019anno, secondo Istat, gli italiani laureati che si sono trasferiti all\u2019estero sono stati circa \u00ab29 mila\u00bb, quasi la met\u00e0 di quelli indicati da Calenda.\n\nDall\u2019altro lato, un\u2019altra fonte di Calenda potrebbe essere un\u2019analisi pubblicata l\u201911 gennaio 2020 dall\u2019Ufficio studi dell\u2019Associazione artigiani e piccole imprese (Cgia) di Mestre, che cita a sua volta un report dell\u2019Istat. Qui per\u00f2 la cifra di circa \u00ab62 mila\u00bb fa riferimento alla somma tra il numero di diplomati (\u00ab33 mila\u00bb) e quello dei laureati (\u00ab29 mila\u00bb, visti in precedenza) che hanno trasferito la propria residenza all\u2019estero.\n\nIl leader di Azione Carlo Calenda ha riportato alcuni dati per \u201cdimostrare\u201d che l\u2019Italia \u00abnon \u00e8 un Paese per giovani\u00bb. In generale, al netto di alcune imprecisioni, Calenda non ha commesso errori significativi.\n\n\u00c8 vero che l\u2019Italia \u00e8 l\u2019ultimo Paese Ue per fondi destinati all\u2019istruzione e per numero di laureati, se si considerano gli Stati membri pi\u00f9 popolosi. Siamo invece penultimi sempre in Ue se si guarda alla percentuale di laureati nella fascia 30-34 anni.\n\nSecondo i dati elaborati da Confindustria e divulgati in Senato a febbraio 2019, \u00e8 poi vero che i giovani under 30 in Italia hanno un salario mediano di \u00abpoco pi\u00f9 di 800 euro al mese\u00bb (830 per la precisione), ma si tratta di quelli al loro primo impiego.", "lang": "it"}