{"title": "Laura Boldrini, la crisi e l'occupazione femminile", "subtitle": "", "author": "pagellapolitica.it", "date": null, "vclaim_id": "vclaim-id-4631", "url": "https://pagellapolitica.it/dichiarazioni/5462/laura-boldrini-la-crisi-e-loccupazione-femminile", "vclaim": "\"Colpiscono e preoccupano i dati diffusi dall'Istat sul calo dell'occupazione a febbraio. Ad essere espulse dal mercato del lavoro sono le donne, soltanto le donne: 42mila di loro hanno perso il posto e sono rimaste a casa, mentre l'occupazione maschile rimane sostanzialmente stabile [...] La crisi \u00e8 dura per tutti, ma per le donne lo \u00e8 ancora di pi\u00f9\".\n\nL'occupazione femminile \u00e8 un tasto dolente per il nostro Paese. Nel 2013 appena il 46,8% delle donne tra i 15 e i 64 anni erano occupate in Italia; il livello equivalente in Svezia era del 72,5%. Per capire la drammaticit\u00e0 del dato della diseguaglianza raggiunto in Italia tra uomini e donne, \u00e8 sufficiente dare uno sguardo al medesimo divario concernente l'occupazione maschile: 64,8% in Italia, 76,3% in Svezia. Sul tema interviene Laura Boldrini.\n\ncrisi il fact-checking corretto da fare \u00e8 quindi quello relativo al periodo della crisi. In realt\u00e0 (come si evince dal grafico sottostante tratto dalla serie storica Istat disponibile al link di cui sopra), l'occupazione maschile \u00e8 diminuita di pi\u00f9 rispetto a quella femminile, sia in termini assoluti che in termini relativi. Infatti l'occupazione maschile si \u00e8 ridotta di 847 mila unit\u00e0 dal febbraio 2008 allo stesso mese del 2015 - passando dal 70,2% della popolazione in et\u00e0 lavorativa al 64,7%. Per le donne il valore assoluto \u00e8 lievemente aumentato (+50 mila) mentre il tasso si \u00e8 ridimensionato leggermente (dal 47,3% al 46,8%).\n\nE' il caso di precisare, come fa questo approfondimento de Linkiesta, che la crisi ha ovviamente colpito anche le donne nel mercato del lavoro. Secondo Enrica Morlicchio, professoressa di Sociologia dei Processi Economici e del Lavoro all\u2019Universit\u00e0 Federico II di Napoli citata da Linkiesta, \" , sia in termini di tipologia di contratto che di tipo di lavoro Gli esperti citati nell'articolo non sostengono per\u00f2 che la crisi abbia avuto un effetto sproporzionato sulle donne, ma anzi ritengono che, essendosi deteriorata maggiormente la situazione maschile rispetto a quella femminile, ci\u00f2 abbia causato un livellamento tra i generi. Purtroppo tale livellamento \u00e8 avvenuto verso il basso e la disparit\u00e0 di genere (nei tassi di occupazione, nei redditi, ecc) continua a sussistere.\n\nBoldrini \u00e8 precisa con i dati pi\u00f9 recenti ma la generalizzazione \u00e8 scorretta. Senza dubbio il nostro Paese rimane decisamente arretrato per quanto riguarda il livello dell'occupazione femminile (che nello scorso mese ha sub\u00ecto un drammatico calo) ma \u00e8 anche vero che quest'ultima si \u00e8 ridotta molto meno di quella maschile durante la crisi. Non si pu\u00f2 per questo dire che l'occupazione femminile sia stata colpita in maniera sproporzionata nel periodo indicato, dal momento che \u00e8 rimasta sostanzialmente piatta di fronte a un grosso calo registrato nell'occupazione maschile. \"N\u00ec\" per Boldrini", "lang": "it"}