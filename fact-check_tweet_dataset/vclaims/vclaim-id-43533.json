{"title": "Davvero ci sono pi\u00f9 giovani che scappano dall'Italia che stranieri che arrivano?", "subtitle": "Abbiamo controllato le dichiarazioni dell'ex segretario generale della Fiom, Maurizio Landini", "author": "www.agi.it", "date": "2018-09-12T07:55+0200", "vclaim_id": "vclaim-id-43533", "url": "https://www.agi.it/fact-checking/italiani_estero_migranti-4366232/news/2018-09-12/", "vclaim": "Il Bilancio demografico nazionale per il 2017, pubblicato il 13 giugno 2018 e curato dall\u2019Istat, scrive che \u201cil movimento migratorio con l\u2019estero fa registrare un saldo positivo di circa 188 mila unit\u00e0, in lieve aumento rispetto all\u2019anno precedente. Nel 2018 aumentano le iscrizioni [in anagrafe italiana, n.d.R.] dall\u2019estero: poco pi\u00f9 di 343 mila (erano 300.823 nel 2016), di cui l\u201988% riferite a stranieri\u201d. Il restante 12% \u00e8 formato per lo pi\u00f9 da cittadini italiani che hanno riportato in Italia la propria residenza.\n\nAncora secondo lo stesso report Istat, nel corso del 2017 \u201cle cancellazioni per l\u2019estero sono stabili, intorno alle 114 mila unit\u00e0 per gli italiani, di nascita e naturalizzati, mentre sono pi\u00f9 di 40 mila per gli stranieri\u201d.\n\nDunque gli italiani che hanno spostato la propria residenza all\u2019estero sono circa un terzo degli stranieri che hanno spostato la propria residenza in Italia.\n\nE che la dinamica sia di questo tipo lo conferma anche l\u2019andamento generale della popolazione residente in Italia. Al primo gennaio 2018 era diminuita di 105.472 unit\u00e0 rispetto al primo gennaio 2017 ma, come scrive l\u2019Istat, questo calo dipende dalla combinazione di un saldo naturale negativo (458.151 nascite a fronte di circa 650 mila decessi) e di un saldo migratorio positivo (343 mila iscrizioni all\u2019anagrafe contro 155 mila cancellazioni).\n\nQui si legge che \u201csulla base degli archivi dei paesi nei quali si sono indirizzati in prevalenza gli emigrati italiani (Germania e Regno Unito), il Dossier stima che, complessivamente, nel 2016 siano espatriati almeno 285.000 italiani\u201d.\n\nAnche prendendo per buono questo dato, e considerando che quello per il 2017 sia simile, resta comunque falso che siano pi\u00f9 gli italiani che emigrano (285 mila) che gli stranieri che immigrano (300 mila).\n\nAnche considerando che il dato sia sottostimato, se moltiplichiamo i 48.607 per 2,5 (il rapporto tra i 114 mila cancellati dall\u2019anagrafe italiana conteggiati da Istat e i 285 mila stimati da Idos), comunque non ci si avvicina al dato degli stranieri che hanno trasferito la residenza in Italia: circa 120 mila contro 300 mila.\n\nI giovani italiani emigrati sono infatti circa 50 mila, mentre gli stranieri che hanno stabilito la propria residenza in Italia sono 300 mila. Anche considerando che i dati Istat e Fondazione Migrantes siano sottostimati, come afferma Idos, comunque i due insiemi restano lontani.", "lang": "it"}