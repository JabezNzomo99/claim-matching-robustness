{"title": "Czy premier ma obowi\u0105zek publikacji orzecze\u0144 TK?", "subtitle": "Czy premier ma obowi\u0105zek publikacji orzecze\u0144 TK? Sprawdzamy co na ten temat powiedzia\u0142a Barbara Dolniak. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10681", "url": "https://demagog.org.pl/wypowiedzi/czy-premier-ma-obowiazek-publikacji-orzeczen-tk/", "vclaim": "Obowi\u0105zek publikacji orzeczenia faktycznie spoczywa na Prezesie Rady Ministr\u00f3w, aczkolwiek wynika to nie bezpo\u015brednio z Konstytucji, jak sugeruje wicemarsza\u0142ek Barbara Dolniak, ale z poni\u017cej przytoczonej ustawy. Dlatego wypowied\u017a zostaje uznana za manipulacj\u0119.\n\nArt.190 Konstytucji Rzeczypospolitej Polskiej stanowi, i\u017c orzeczenia TK \u201cpodlegaj\u0105 niezw\u0142ocznemu og\u0142oszeniu w organie urz\u0119dowym, w kt\u00f3rym akt normatywny by\u0142 og\u0142oszony. Je\u017celi akt nie by\u0142 og\u0142oszony, orzeczenie og\u0142asza si\u0119 w Dzienniku Urz\u0119dowym Rzeczypospolitej Polskiej \u201eMonitor Polski\u201d.\n\nNa mocy ustawy z dnia 20 lipca 2000 r.o og\u0142aszaniu akt\u00f3w normatywnych i niekt\u00f3rych innych akt\u00f3w prawnych dziennikami urz\u0119dowymi s\u0105: Dziennik Ustaw Rzeczypospolitej Polskiej, Dziennik Urz\u0119dowy Rzeczypospolitej Polskiej \u201eMonitor Polski\u201d, dzienniki urz\u0119dowe ministr\u00f3w kieruj\u0105cych dzia\u0142ami administracji rz\u0105dowej, dzienniki urz\u0119dowe urz\u0119d\u00f3w centralnych oraz wojew\u00f3dzkie dzienniki urz\u0119dowe.\n\nZgodnie z art. 10 ustawy orzeczenia Trybuna\u0142u Konstytucyjnego dotycz\u0105ce akt\u00f3w normatywnych og\u0142oszonych w Dzienniku Ustaw publikowane s\u0105 w Dzienniku Ustaw Rzeczypospolitej Polskiej.\n\nArt. 21 ustawy stanowi natomiast, i\u017c za wydawanie Dziennika Ustaw i Dziennika Urz\u0119dowego \u201cMonitor Polski\u201d odpowiada Prezes Rady Ministr\u00f3w.\n\nOznacza to, i\u017c obowi\u0105zek publikacji wspomnianego orzeczenia rzeczywi\u015bcie spoczywa na Prezesie Rady Ministr\u00f3w, aczkolwiek wynika to nie bezpo\u015brednio z Konstytucji, jak sugeruje wicemarsza\u0142ek Barbara Dolniak, ale z wy\u017cej przytoczonej ustawy. Dlatego wypowied\u017a zostaje uznana za manipulacj\u0119.\n\nJednocze\u015bnie prawd\u0105 jest, i\u017c zgodnie z konstytucj\u0105, publikacja orzeczenia musi nast\u0105pi\u0107 niezw\u0142ocznie.", "lang": "pl"}