{"title": "Consumo del suolo: quanto pesano le infrastrutture", "subtitle": "", "author": "pagellapolitica.it", "date": null, "vclaim_id": "vclaim-id-31383", "url": "https://pagellapolitica.it/dichiarazioni/8394/consumo-del-suolo-quanto-pesano-le-infrastrutture", "vclaim": "Il 17 settembre 2019 il senatore Paolo Arrigoni (Lega), in occasione della presentazione al Senato del rapporto Ispra sul consumo di suolo, ha detto che \u00abl'Unione europea ci impone di arrivare al consumo del suolo zero al 2050\u00bb e che in Italia il \u00ab40 per cento del suolo coperto sono infrastrutture\u00bb.\n\nL\u2019Unione europea ha imposto (art. 23 della decisione n. 1386/2013) un \u00abconsumo netto di suolo pari a zero entro il 2050\u00bb. Il fatto che il consumo debba essere \u00abnetto\u00bb \u00e8 centrale e leggermente diverso rispetto a quanto detto da Arrigoni.\n\nSecondo quanto stabilito dall\u2019Ue, sar\u00e0 possibile costruire infrastrutture su terreni vergini ma per ogni ettaro o metro quadrato sottratto al suolo naturale per costruire nuove strade, edifici o altro e si dovranno ripristinare allo stato naturale uguali porzioni di suolo prima usate a scopi edilizi, stradali o simili. Cos\u00ec facendo, il saldo tra i nuovi consumi di suolo e il ripristino dello stato naturale dei vecchi consumi risulter\u00e0 essere pari a zero.\n\nL\u2019Istituto Superiore per la Protezione e la Ricerca Ambientale (Ispra) nell\u2019edizione 2019 del rapporto sul consumo del suolo nel nostro Paese \u2013 presentato al Senato il 17 settembre 2019 \u2013 ha fatto un bilancio tra il nuovo consumo e le aree ripristinate in Italia.\n\nNel 2018 \u00able nuove coperture artificiali [...] hanno riguardato altri 51 chilometri quadrati di territorio\u00bb ed \u00e8 stato calcolato un consumo di suolo netto pari a circa 48 chilometri quadrati, equivalenti a 1,6 metri quadrati per ogni ettaro di territorio italiano. Bisogna poi considerare che 3,7 chilometri quadrati sono passati, nell\u2019ultimo anno, da suolo consumato reversibile a suolo consumato permanente.\n\n\u00c8 quindi possibile che Arrigoni faccia riferimento \u2013 seppur in modo leggermente impreciso dal momento che non specifica quale tipo di infrastrutture siano prese in esame \u2013 ad un dato del 2014.\n\nDal momento che Ispra nelle sue ultime pubblicazioni non ha scritto nulla sulla quantit\u00e0 di suolo ricoperta da infrastrutture, Pagella Politica ha contatto direttamente Michele Munaf\u00f2, responsabile del consumo di suolo dell\u2019Istituto Superiore per la Protezione e la Ricerca Ambientale e curatore del rapporto 2019.\n\nIl nostro Paese \u00e8 composto prevalentemente da colline e montagne (pi\u00f9 del 70 per cento) dove \u00e8 difficile o impossibile costruire infrastrutture. Quindi, vista la concentrazione della maggioranza delle infrastrutture su superfici limitate del Paese la questione di un uso e riuso efficiente e sostenibile del suolo diventa importante.\n\nIl senatore Paolo Arrigoni (Lega) ha detto che l\u2019Ue ci impone di \u00abarrivare al consumo del suolo zero al 2050\u00bb e che il 40 per cento di suolo coperto sono infrastrutture.\n\nArrigoni ha sostanzialmente ragione. L\u2019Ue ha imposto, entro il 2050, un azzeramento del consumo di suolo netto e, secondo Ispra, possiamo stimare che circa il 40 per cento del nostro suolo consumato in Italia \u00e8 oggi coperto da infrastrutture.", "lang": "it"}