{"title": "Ilu cz\u0142onk\u00f3w Trybuna\u0142u Konstytucyjnego powinno by\u0107 powo\u0142anych?", "subtitle": "Ilu cz\u0142onk\u00f3w Trybuna\u0142u Konstytucyjnego powinno by\u0107 powo\u0142anych? Sprawdzamy wypowied\u017a polityka Ryszarda Petru, czy jego s\u0142owa s\u0105 prawdziwe?", "author": "demagog.org.pl", "date": null, "vclaim_id": "vclaim-id-646", "url": "https://demagog.org.pl/wypowiedzi/ilu-czlonkow-trybunalu-konstytucyjnego-powinno-byc-powolanych/", "vclaim": "Sejm VII kadencji przeg\u0142osowa\u0142 nowelizacj\u0119 ustawy o Trybunale Konstytucyjnym, co pozwoli\u0142o mu na wyb\u00f3r pi\u0119ciu cz\u0142onk\u00f3w Trybuna\u0142u Konstytucyjnego. Pomimo, \u017ce tylko kadencja 3 wygasa\u0142a w trakcie \u00f3wczesnej kadencji Sejmu, a kadencje dw\u00f3ch pozosta\u0142ych wygasa\u0142y odpowiednio 2 i 8 grudnia 2015r, a wi\u0119c ju\u017c po wyborach parlamentarnych i rozpocz\u0119ciu VIII kadencji Sejmu.\n\nTrybuna\u0142 Konstytucyjny uzna\u0142 w wyroku z 3 grudnia 2015r. w przedmiocie zgodno\u015bci z Konstytucj\u0105 ustawy z dnia 25 czerwca 2015r. \u017ce art 137 danej ustawy \u201ew zakresie, w jakim dotyczy s\u0119dzi\u00f3w Trybuna\u0142u, kt\u00f3rych kadencja up\u0142ywa 6 listopada 2015 r., jest zgodny z art. 194 ust. 1 Konstytucji\u201d oraz, \u017ce \u201ew zakresie, w jakim dotyczy s\u0119dzi\u00f3w Trybuna\u0142u, kt\u00f3rych kadencja up\u0142ywa odpowiednio 2 i 8 grudnia 2015 r., jest niezgodny z art. 194 ust. 1 Konstytucji.\u201d A wi\u0119c nale\u017cy uzna\u0107 za prawd\u0119 wypowied\u017a Ryszarda Petru poniewa\u017c g\u0142osami Platformy Obywatelskiej w poprzedniej kadencji Sejmu zosta\u0142o wybranych 2 s\u0119dzi\u00f3w, kt\u00f3rzy powinni zosta\u0107 wybrani w nast\u0119pnej kadencji Sejmu.", "lang": "pl"}