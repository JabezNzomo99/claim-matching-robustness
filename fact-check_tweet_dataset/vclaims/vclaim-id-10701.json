{"title": "Czy s\u0119dziowie TK s\u0105 osobami z nada\u0144 partyjnych?", "subtitle": "Czy s\u0119dziowie TK s\u0105 osobami z nada\u0144 partyjnych? Sprawdzamy co na ten temat powiedzia\u0142 Pawe\u0142 Kukiz. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10701", "url": "https://demagog.org.pl/wypowiedzi/czy-sedziowie-tk-sa-osobami-z-nadan-partyjnych/", "vclaim": "Czy s\u0119dziowie TK s\u0105 osobami z nada\u0144 partyjnych?\n\nTryb wyboru i powo\u0142ywania organ\u00f3w pa\u0144stwowych, w tym s\u0119dzi\u00f3w Trybuna\u0142u Konstytucyjnego, okre\u015bla Regulamin Sejmu. Instrukcje co do odpowiedniej wi\u0119szo\u015bci wymaganej do wyboru konkretnego kandydata zawiera r\u00f3wnie\u017c art. 17 ust. 2 ustawy o Trybunale Konstytucyjnym. W art. 30 ust. 1 Regulaminu Sejmu czytamy:\n\n\u201c1. Wnioski w sprawie wyboru lub powo\u0142ania przez Sejm poszczeg\u00f3lnych os\u00f3b na stanowiska pa\u0144stwowe okre\u015blone w art. 26 i 29 mog\u0105 zg\u0142asza\u0107 Marsza\u0142ek Sejmu albo co najmniej 35 pos\u0142\u00f3w, z tym \u017ce na stanowisko s\u0119dziego Trybuna\u0142u Konstytucyjnego \u2013 Prezydium Sejmu albo co najmniej 50 pos\u0142\u00f3w, a na stanowisko Rzecznika Praw Dziecka \u2013 Marsza\u0142ek Sejmu, Marsza\u0142ek Senatu, grupa co najmniej 35 pos\u0142\u00f3w lub co najmniej 15 senator\u00f3w. Art. 4 ust. 2 zdanie drugie stosuje si\u0119 odpowiednio.\u201d\n\nWspomniany wcze\u015bniej przepis TKU uzupe\u0142nia: \u201cS\u0119dzi\u00f3w Trybuna\u0142u wybiera indywidualnie, na dziewi\u0119cioletnie kadencje, Sejm bezwzgl\u0119dn\u0105 wi\u0119kszo\u015bci\u0105 g\u0142os\u00f3w, w obecno\u015bci co najmniej po\u0142owy ustawowej liczby pos\u0142\u00f3w.\u201d\n\nWy\u017cej wymienione regulacje determinuj\u0105 rozwi\u0105zania sprzyjaj\u0105ce wyborowi os\u00f3b, kt\u00f3re popiera odpowiednia sejmowa wi\u0119kszo\u015b\u0107. Zar\u00f3wno w poprzednich kadencjach jak i obecnie, nie by\u0142 potrzebny konsensus mi\u0119dzy wsp\u00f3\u0142zawodnicz\u0105cymi partiami gdy\u017c do wyboru s\u0119dziego wystarcza\u0142y g\u0142osy rz\u0105dz\u0105cej koalicji/partii. Same ustawy pozwalaj\u0105 na przedstawienie kandydata mi\u0119dzypartyjej grupy pos\u0142\u00f3w, lecz ze wzgl\u0119d\u00f3w technicznych takie rozwi\u0105zania nie s\u0105 dobre z przyczyn czysto praktycznych. W toku takiego rozumienia ustaw mo\u017cna m\u00f3wi\u0107 zatem o nadaniu partyjnym. Nie nale\u017cy jednak tego ostatniego poj\u0119cia myli\u0107 z przynale\u017cnosci\u0105 partyjn\u0105 s\u0119dziego TK. Art. 23 ust. 1 TKU wprost zakazuje s\u0119dziemu przynale\u017cno\u015bci partyjnej. Co wi\u0119cej, gwarancj\u0119 obiektywizmu s\u0119dziego zapewniaj\u0105 niezawis\u0142o\u015b\u0107 s\u0119dziowska oraz niezale\u017cnos\u0107 s\u0105d\u00f3w. Te jednak s\u0105 poj\u0119ciami w niekt\u00f3rych krytycznych zagadnieniach, zw\u0142aszcza ostatnich spor\u00f3w w debacie publicznej, nie zawsze ostrymi.", "lang": "pl"}