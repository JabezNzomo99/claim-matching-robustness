{"title": "Nei, organisasjoner vil ikke at FN skal be norske myndigheter etterforske Hege Storhaug", "subtitle": "Document.no har n\u00e5 slettet p\u00e5standen.", "author": "www.faktisk.no", "date": null, "vclaim_id": "vclaim-id-37457", "url": "https://www.faktisk.no/faktasjekker/LJl/nei-organisasjoner-vil-ikke-at-fn-skal-be-norske-myndigheter-etterforske-hege-storhaug", "vclaim": "\u00abJeg b\u00f8r straffes for 'hat' for \u00e5 kritisere islam. Rapport levert FN\u00bb skrev Hege Storhaug p\u00e5 Rights.no. Storhaug er informasjonsansvarlig i den omstridte stiftelsen Human Rights Service, som f\u00e5r 1,8 millioner i statsst\u00f8tte. I ingressen skrev hun:\n\nBakgrunnen er en rapport som Antirasistisk senter og 22 andre organisasjoner har levert til FNs rasediskrimineringskomit\u00e9 (CERD). Rapporten er sivilsamfunnets supplement til den den norske regjeringens rapport til komiteen. CERD overv\u00e5ker FNs konvensjon om avskaffelse av alle former for rasediskriminering.\n\nEtter at Storhaug selv skrev om rapporten, har Rights.no fulgt opp med en sak om reaksjonene. Storhaug benytter i tillegg anledningen til \u00e5 reklamere for boken sin. Rapporten har ogs\u00e5 blitt omtalt av andre innvandringskritiske nettsteder som Resett, Gjenstridig.no og Document.no. Document.no skriver i sin artikkel at:\n\nStemmer det at de 23 organisasjonene i rapporten oppfordrer FN til \u00e5 be norske myndigheter om \u00e5 etterforske Hege Storhaug? Det skal vi se p\u00e5 i denne faktasjekken.\n\nFaktisk.no har gitt redakt\u00f8r og artikkelforfatter i Document.no, Hans Rustad, mulighet til \u00e5 dokumentere p\u00e5standen. Han har ikke kommet med dokumentasjon, men i en e-post skriver han at \u00abvi har modifisert teksten noe, men ikke vesentlig. Essensen er den samme\u00bb.\n\nI den nye versjonen av teksten er hele p\u00e5standen vi faktasjekker fjernet. Document.no har i stedet skrevet:\n\nDet framg\u00e5r ikke av artikkelen at det er gjort endringer.\n\nI rapporten svarer organisasjonene p\u00e5 noen av anbefalingene som CERD kom med til Norge i 2015. Anbefaling 16a var \u00abTa avstand fra hatefulle ytringer og fremmedfiendtlig diskurs\u00bb.\n\nDet er under dette kapittelet at Hege Storhaugs bok er nevnt sammen med fire andre medieakt\u00f8rer som if\u00f8lge rapporten \u00abmarkerer seg med s\u00e5kalt islamkritiske og innvandrerkritiske utspill\u00bb. Dette er det eneste stedet i rapporten hvor Storhaug er nevnt:\n\nDet st\u00e5r ikke noe sted at Storhaug b\u00f8r \u00abstraffes for hat for \u00e5 kritisere islam\u00bb eller at organisasjonene bak rapporten \u00abvil at FN skal be norske myndigheter om \u00e5 innlede etterforskning av Hege Storhaug med tanke p\u00e5 straffesak\u00bb.\n\nI neste kapittel tar organisasjonene for seg CERDs anbefaling 16b: \u00abRegjeringen m\u00e5 s\u00f8rge for at hatefulle ytringer etterforskes effektivt og at de skyldige d\u00f8mmes\u00bb. De skriver ingenting om hvem som b\u00f8r etterforskes eller d\u00f8mmes for hatefulle ytringer, men kommer med noen anbefalinger om hva myndighetene b\u00f8r gj\u00f8re videre.\n\nAntirasistisk senter, som har f\u00f8rt rapporten i pennen p\u00e5 vegne av organisasjonene, tar avstand fra Document.no sin gjengivelse av den. I en uttalelse p\u00e5 hjemmesiden sin avviser Antirasistisk senter at de \u00f8nsker Hege Storhaug fengslet:\n\nAntirasistisk senter mener b\u00e5de Storhaug selv og Hans Rustad i Document.no blander sammen de to kapitlene i rapporten. De viser til at Storhaug ikke er nevnt i kapittelet som omhandler hatkriminalitet, \u00absimpelthen fordi hun ikke h\u00f8rer hjemme der\u00bb.\n\nOgs\u00e5 Kirkens Bymisjon, som er en av de andre organisasjonene bak rapporten, reagerer p\u00e5 framstillingen:\n\n\u2013 Vi har aldri g\u00e5tt inn for at Hege Storhaug b\u00f8r etterforskes eller straffeforf\u00f8lges. Siden publiseringen av artikkelen p\u00e5 Rights.no, har vi svart opp mange henvendelser som tar utgangspunkt i at det de skriver er korrekt. Vi opplever dessverre \u00e5 ikke bli trodd p\u00e5 hva som er fakta i saken n\u00e5r f\u00f8rst en slik p\u00e5stand er publisert, skriver kommunikasjonssjef i Kirkens Bymisjon, Ragnhild Kaski, i en e-post.\n\nHun understreker at organisasjonen t\u00e5ler ulike meninger og debatt rundt sine standpunkter, men mener at debatten blir langt bedre n\u00e5r utgangspunktet er basert p\u00e5 fakta.\n\n\u2013 Dette er en viktig rapport fra norsk sivilsamfunn om diskriminering, og vi skulle \u00f8nske at rapporten kunne v\u00e6re et grunnlag for mer konstruktiv oppmerksomhet og debatt rundt diskriminering av minoriteter i Norge, skriver Kaski.\n\nResett har laget en oppf\u00f8lgingssak om det p\u00e5st\u00e5tte kravet om at Storhaug skal etterforskes og straffes for hatkriminalitet. Tittelen \u00abAntirasistisk Senter vil likevel ikke straffeforf\u00f8lge Hege Storhaug\u00bb indikerer at organisasjonen har endret mening, noe som ikke er tilfelle.\n\nP\u00e5standen til Document.no om at \u00aborganisasjonene vil at FN skal be norske myndigheter om \u00e5 innlede etterforskning av Hege Storhaug med tanke p\u00e5 straffesak\u00bb er helt feil. Det st\u00e5r ingenting i rapporten om at Storhaug verken b\u00f8r etterforskes eller straffes.\n\nHun brukes som et eksempel p\u00e5 en medieakt\u00f8r som markerer seg med islam- og innvandringskritiske utspill. Document.no har ogs\u00e5 slettet p\u00e5standen fra sin opprinnelige artikkel.", "lang": "no"}