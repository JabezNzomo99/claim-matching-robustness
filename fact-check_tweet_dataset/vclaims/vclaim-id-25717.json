{"title": "Jo, det er noe som tyder p\u00e5 at muslimer er spesielt utsatt, n\u00e5r det gjelder hatefulle holdninger", "subtitle": "En rapport fra HL-senteret viser at nordmenn har langt mer fiendtlige holdninger til muslimer enn j\u00f8der.", "author": "www.faktisk.no", "date": null, "vclaim_id": "vclaim-id-25717", "url": "https://www.faktisk.no/faktasjekker/wRR/jo-det-er-noe-som-tyder-pa-at-muslimer-er-spesielt-utsatt-nar-det-gjelder-hatefulle-holdninger", "vclaim": "15. august publiserte NRK Ytring en kronikk signert Frps innvandringspolitiske talsmann Jon Helgheim. I kronikken skriver stortingsrepresentanten at \u00abopportunistiske sosialister og konservative muslimer\u00bb har alliert seg i en kamp mot ytringsfrihet etter terrorfors\u00f8ket mot en mosk\u00e9 i B\u00e6rum.\n\nHan reagerer p\u00e5 at enkelte har etterlyst handling fra regjeringen, og skriver blant annet at begrepet \u00abislamofobi\u00bb utelukkende er en hersketeknikk. Han skriver videre:\n\nP\u00e5standen om holdninger til muslimer skal vi se n\u00e6rmere p\u00e5 i denne faktasjekken. Stemmer det at ingenting tyder p\u00e5 at muslimer er en spesielt utsatt gruppe for hatefulle holdninger?\n\nI en e-post til Faktisk.no skriver Helgheim at han ikke undersl\u00e5r at det finnes hat mot muslimer. Han skriver videre:\n\nDette er imidlertid en logisk feilslutning. Det er p\u00e5 generelt grunnlag fullt mulig at en gruppe b\u00e5de utgj\u00f8r den st\u00f8rste trusselen, og samtidig er mest utsatt. For eksempel er menn kj\u00f8nnet som er mest utsatt for vold, og samtidig kj\u00f8nnet som st\u00e5r bak mest vold. Muslimer er ogs\u00e5 den religi\u00f8se gruppen som er mest utsatt for terrorangrep globalt, if\u00f8lge forskere ved National Consortium for the Study of Terrorism and Responses to Terrorism (START) som st\u00e5r bak Global Terrorism Database.\n\nI mai i \u00e5r justerte PST opp trussel\u00adniv\u00e5et for h\u00f8yreekstreme angrep rettet mot \u00absymbolm\u00e5l, slik som samlingssteder for muslimer og innvandrere\u00bb, if\u00f8lge Klassekampen.\n\nHelgheim viser videre til en rapport av Senter for studier av Holocaust og livssynsminoriteter (HL-senteret).\n\nI rapporten, som ble publisert i desember 2017, har senteret unders\u00f8kt holdninger til j\u00f8der og muslimer i Norge. I forbindelse med rapporten er det gjennomf\u00f8rt elektroniske sp\u00f8rreunders\u00f8kelser, der b\u00e5de muslimer, j\u00f8der og et representativt utvalg av den norske befolkningen skal ta stilling til ulike sp\u00f8rsm\u00e5l og p\u00e5stander om muslimer og j\u00f8der. J\u00f8der og muslimer har ogs\u00e5 f\u00e5tt sp\u00f8rsm\u00e5l om deres opplevelser om blant annet trakassering.\n\nIf\u00f8lge Helgheim viser rapporten at det er liten forskjell mellom j\u00f8der og muslimer, n\u00e5r det gjelder andelen som mener \u00e5 v\u00e6re utsatt for trakassering, selv om andelen for muslimer er noe h\u00f8yere.\n\nHer ser vi at muslimer opplever noe mer diskriminering enn j\u00f8der. Hvordan dette underbygger en p\u00e5stand om at ingenting tyder p\u00e5 at muslimer er en spesielt utsatt gruppe, er derfor uklart.\n\nHelgheim viser videre til at flere j\u00f8der (64 prosent) enn muslimer (26 prosent) oppgir at de unng\u00e5r \u00e5 vise sin religi\u00f8se tilh\u00f8righet fordi de er redd for negative holdninger. Dette stemmer.\n\nHelgheim skriver ogs\u00e5 at unders\u00f8kelsen viser at legitimering av vold mot j\u00f8der er h\u00f8yere enn mot muslimer. P\u00e5standen respondentene skal ta stilling til om vold og trakassering mot muslimer er f\u00f8lgende:\n\n\u00abMed tanke p\u00e5 nylige terrorangrep kan trakassering og vold rettet mot muslimer forsvares\u00bb\n\n\u00abN\u00e5r en tenker p\u00e5 hvordan Israel behandler palestinerne, kan trakassering og vold rettet mot j\u00f8der forsvares\u00bb\n\nSlik ser resultatene ut for j\u00f8der:\n\nSlik ser de ut for muslimer:\n\nSom grafikken viser er forskjellene relativt sm\u00e5. P\u00e5standen respondentene skal ta stilling til, er heller ikke identisk, noe som kan p\u00e5virke resultatet.\n\nHelgheim viser ogs\u00e5 til en artikkel p\u00e5 Forskning.no som gjengir en rapport utf\u00f8rt av Institutt for samfunnsforskning (ISF) om lesbiske, homofile, bifile og transpersoner (LHBT). Helgheim skriver:\n\nRapporten viser at 23 prosent av LHBT-befolkningen har blitt utsatt for trakassering i l\u00f8pet av det siste \u00e5ret. Det er ogs\u00e5 dette tallet Forskning.no viser til i artikkelen Helgheim har sendt til Faktisk.no. Tallet fra ISF-unders\u00f8kelsen sammenligner Helgheim med et utdrag fra HL-senterets rapport:\n\nHelgheim trekker imidlertid sin konklusjon om at LHBT-befolkningen blir utsatt for mer trakassering enn muslimer og j\u00f8der p\u00e5 sviktende grunnlag. Utdraget Helgheim gjengir fra rapporten, utelater viktig informasjon. I setningene forut for utdraget Helgheim har oversendt, kan man lese at disse tallene dreier seg om muslimer og j\u00f8der som oppgir at de er blitt utsatt for trakassering \u00abofte\u00bb eller \u00abnoen ganger\u00bb. Alternativet \u00absjeldent\u00bb er ikke med her.\n\nDisse tallene, som begge tilsier at trakasseringen har skjedd flere ganger, sammenligner Helgheim med et totaltall fra ISFs unders\u00f8kelse, som inkluderer alle personer som er blitt utsatt for trakassering \u00e9n eller flere ganger. Dersom man skal sammenligne tall fra de to unders\u00f8kelsene m\u00e5 man ogs\u00e5 ta med alternativet \u00absjelden\u00bb i HL-senterets rapport.\n\nDa finner vi at 37 prosent av den muslimske befolkningen opplever \u00e5 ha blitt utsatt for trakassering i l\u00f8pet av det siste \u00e5ret. Dette er h\u00f8yere enn tallet for LHBT-gruppen p\u00e5 23 prosent.\n\nEn annen viktig grunn til at Helgheims sammenligning blir helt feil, er at sp\u00f8rsm\u00e5lene til deltagerne i de to unders\u00f8kelsene er helt forskjellige. I HL-senterets rapport blir respondentene stilt f\u00f8lgende sp\u00f8rsm\u00e5l:\n\n\u00abHar du de siste 12 m\u00e5nedene opplevd \u00e5 bli trakassert i Norge p\u00e5 bakgrunn av din religi\u00f8se tilh\u00f8righet?\u00bb\n\nI rapporten fra ISF stilles f\u00f8lgende sp\u00f8rsm\u00e5l til LHBT-personer og \u00f8vrig befolkning:\n\n\u00abHar du i l\u00f8pet av det siste \u00e5ret blitt utsatt for [nedsettende kommentarer / hatefulle ytringer / konkrete trusler] p\u00e5 noen av de f\u00f8lgende arenaene?\u00bb\n\nEn sentral forskjell mellom de to sp\u00f8rsm\u00e5lene, er at sp\u00f8rsm\u00e5let som rettes til j\u00f8der og muslimer spesifiserer at trakasseringen skal skyldes religi\u00f8s tilh\u00f8righet.\n\nTallet Forskning.no gjengir fra ISF-rapporten, inkluderer alle \u00e5rsaker til trakassering, ikke bare LHBT-relatert trakassering. Det finnes en del rapporten som bryter ned trakasseringen p\u00e5 \u00e5rsak. Der kan vi se at sv\u00e6rt mange i LHBT-gruppen ogs\u00e5 oppgir urelaterte \u00e5rsaker til diskriminering.\n\nSammenligningen gir med andre ord ingen mening, og selv hvis man foretar en sammenligning med det som i denne sammenheng blir kunstig h\u00f8ye LHBT-tall, er den uansett feil.\n\nHelgheim viser ogs\u00e5 til en artikkel fra Aftenposten om hatkriminalitet i Oslo. Helgheim skriver:\n\nDe tre st\u00f8rste \u00e5rsakene til anmeldt hatkrim var f\u00f8lgende:\n\nHelgheim har rett i at det er flere etnisitetsrelaterte og LHBT-relaterte hatkrimanmeldelser enn for muslimer. Hvordan dette underbygger p\u00e5standen om at muslimer ikke er en spesielt utsatt gruppe for hatefulle holdninger, er imidlertid uklart.\n\nHelgheim trekker ogs\u00e5 frem et sitat fra Monica Lillebakken, som leder Hatkrimgruppa i Oslo politidistrikt, fra en NRK-artikkel publisert i 2017:\n\nAt det i 2017 skjedde en dreining fra muslimer til etnisitet, utelukker imidlertid ikke at muslimer fortsatt kan v\u00e6re en spesielt utsatt gruppe.\n\nMer negative til muslimer enn j\u00f8der\n\nVi skal se n\u00e6rmere p\u00e5 rapporten fra HL-senteret, som tidligere er omtalt i faktasjekken.\n\nRapporten er spesielt relevant fordi man f\u00e5r et sammenligningsgrunnlag mellom muslimer og j\u00f8der, og fordi Helgheim eksplisitt trekker paralleller mellom j\u00f8dehat og muslimhat i kronikken.\n\nI rapportens oppsummering st\u00e5r det blant annet at \u00abnegative stereotypier om muslimer er utbredt i norske samfunnet\u00bb, og at 34,1 prosent av befolkningen viser utpregede fordommer mot muslimer. I oppsummeringen trekkes ogs\u00e5 sammenligningen med j\u00f8der frem:\n\nTallene for sosial avstand er basert p\u00e5 hvordan respondentene svarte p\u00e5 sp\u00f8rsm\u00e5l om naboskap, vennskap og om det er greit med en statsminister som er muslim eller j\u00f8de.\n\nF\u00e6rre vil ha muslimer som naboer\n\nBlant p\u00e5standene i sp\u00f8rreunders\u00f8kelsen er \u00abJeg f\u00f8ler en viss motvilje mot j\u00f8der\u00bb og tilsvarende for muslimer. Deltagerne i unders\u00f8kelsen blir bedt om \u00e5 svare ett av f\u00f8lgende alternativer p\u00e5 hvordan de stiller seg til p\u00e5standen.\n\nFor \u00e5 gj\u00f8re presentasjonen enklere har vi kun tatt med andelen som mener p\u00e5standen \u00abikke stemmer i det hele tatt\u00bb og dem som mener p\u00e5standen \u00abstemmer helt\u00bb i grafikken under:\n\nSom det fremg\u00e5r av grafikken, er det langt flere som sier seg helt enig i p\u00e5standen n\u00e5r det dreier seg om muslimer enn j\u00f8der, og langt f\u00e6rre som sier p\u00e5standen ikke stemmer i det hele tatt.\n\nRespondentene har ogs\u00e5 blitt spurt om i hvilken grad de ville like eller mislike at j\u00f8der/muslimer ble deres naboer. Her har vi ogs\u00e5 kun tatt med det mest positive, og mest negative svaralternativet i v\u00e5r grafikk:\n\nSom grafikken viser, er tendensen den samme som for foreg\u00e5ende sp\u00f8rsm\u00e5l. Respondentene er langt mer negative til \u00e5 f\u00e5 muslimer som naboer enn j\u00f8der.\n\nHL-senteret har ogs\u00e5 oppsummert disse sp\u00f8rsm\u00e5lene og flere andre i en samleindeks for antisemittiske holdninger og muslimfiendtlige holdninger. Dette er trolig den representasjonen som sier mest om slike holdninger generelt sett, fordi den oppsummerer svarene p\u00e5 flere ulike sp\u00f8rsm\u00e5l.\n\nSamleindeksen g\u00e5r fra 0 til 3, der 0 tilsier sv\u00e6rt lave niv\u00e5er av fiendtlige holdninger. I rapporten er 2 og 3 definert som h\u00f8y sk\u00e5r. Samlet sk\u00e5rer 27 prosent av befolkningen h\u00f8yt, n\u00e5r det gjelder muslimfiendtlighet. Tilsvarende tall for antisemittisme er p\u00e5 5,5 prosent.\n\nRapporten viser at det finnes b\u00e5de muslimfiendtlighet og antisemittisme i Norge. Denne rapporten tilsier ogs\u00e5 at muslimfiendtligheten i befolkningen er vesentlig h\u00f8yere enn graden av antisemittisme.\n\nDet er alts\u00e5 noe som tyder p\u00e5 at muslimer er en spesielt utsatt gruppe, n\u00e5r det gjelder hatefulle holdninger.", "lang": "no"}