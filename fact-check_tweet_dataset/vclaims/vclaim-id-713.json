{"title": "Qual \u00e8 il Paese pi\u00f9 inquinante del mondo?", "subtitle": "", "author": "pagellapolitica.it", "date": null, "vclaim_id": "vclaim-id-713", "url": "https://pagellapolitica.it/dichiarazioni/6944/qual-e-il-paese-piu-inquinante-del-mondo", "vclaim": "In una precedente analisi ci siamo occupati delle emissioni italiane di gas serra ( , GHG) e abbiamo potuto utilizzare i dati aggiornati forniti dal . Un documento ufficiale ugualmente aggiornato non \u00e8 disponibile per la Cina. Sebbene, infatti, entrambi i Paesi - come la quasi totalit\u00e0 dei Paesi del mondo - aderiscano alla Convenzione quadro delle Nazioni Unite sui cambiamenti climatici (Unfccc), le responsabilit\u00e0 di documentazione sono differenti tra i Paesi cosiddetti sviluppati e gli altri.\n\nPer stime pi\u00f9 recenti bisogna quindi rivolgersi a fonti diverse dal governo cinese. Una di esse \u00e8 fornita dal progetto Cait dell\u2019organizzazione di ricerca internazionale World Resources Institute. Secondo le loro stime (aggiornate al 2012), la Cina era al primo posto a livello globale per emissioni di gas serrra con 10.795 milioni di tonnellate di CO2 equivalente. Il Paese asiatico contribuiva alle emissioni globali per il 24%, mentre la percentuale di popolazione mondiale che viveva in Cina era il 19% circa e il suo contributo al Pil mondiale era di oltre l\u201911%.\n\nLo scostamento tra popolazione e percentuale delle emissioni mondiali \u00e8 meno accentuato rispetto ad altri Paesi - argomento tirato in ballo spesso dalle autorit\u00e0 cinesi per difendere la propria politica ambientale. Per fare solo un esempio, gli Stati Uniti contano per poco meno del 14% delle emissioni (Cait, 2012), davanti a una popolazione che \u00e8 circa il 4,4% del totale mondiale.\n\nIl ministro Pinotti ha ricordato che la Cina ha una percentuale molto alta del \u201criscaldamento\u201d - anche se sarebbe pi\u00f9 corretto dire di \u201cproduzione di energia elettrica\u201d - ancora a carbone. I dati della Banca Mondiale, aggiornati per la Cina al 2012, confermano questa affermazione, ponendo la Cina al settimo posto nel mondo per produzione di elettricit\u00e0 da carbone con il 75,9%. Il pesante ricorso a questa fonte di energia porta a notevoli problemi di inquinamento e di salute nei centri urbani del Paese, in particolare nelle regioni nordorientali dove si trova Pechino.", "lang": "it"}