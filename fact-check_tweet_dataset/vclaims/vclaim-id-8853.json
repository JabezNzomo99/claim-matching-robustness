{"title": "La verit\u00e0 sui risparmi dai tagli al Senato", "subtitle": "", "author": "pagellapolitica.it", "date": null, "vclaim_id": "vclaim-id-8853", "url": "https://pagellapolitica.it/dichiarazioni/7341/la-verita-sui-risparmi-dai-tagli-al-senato", "vclaim": "\u201cIl bilancio del Senato \u00e8 circa 500/600 milioni di euro, i senatori che verrebbero meno se passasse definitivamente la riforma costituzionale sono 215. Fatti tutti i conti sulle loro indennit\u00e0 viene fuori un risparmio dell\u20198% su 500 e rotti milioni, il resto delle spese rimane intatto.\u201d\n\nIn realt\u00e0 il risparmio \u00e8 leggermente inferiore, nei primi anni - di circa 800.000 mila euro - perch\u00e9 i sei senatori a vita attualmente in carica mantengono le loro prerogative precedenti la riforma. In totale, comunque, staremmo parlando del 14,5 per cento circa delle attuali spese per il Senato dal bilancio dello Stato.\n\nPer quanto riguarda le indennit\u00e0 - competenze e rimborsi - Malan ha mosso due critiche principali alle cifre fornite dal ministro Boschi. La prima \u00e8 che le indennit\u00e0 dei senatori sono comunque tassate, per cui la mancata erogazione delle competenze risulta in mancati introiti per lo Stato, che Malan stima in 15,6 milioni di euro. Si tratta per\u00f2 di mancati introiti per la fiscalit\u00e0 generale e non di mancate spese per il bilancio del Senato. In secondo luogo, i rimborsi ai senatori non sarebbero annullati del tutto: nonostante il testo della riforma non ne faccia parola, sembra pi\u00f9 che probabile che essi verranno mantenuti per i 100 senatori \u201cregionali\u201d, a cui verranno rimborsate le spese di trasferta e alloggio a Roma.\n\nIn altre parole, il confronto va fatto tra grandezze uguali: o si confronta il trasferimento \u201clordo\u201d prima e dopo la riforma, oppure quello al netto delle tasse pagate dai senatori. Malan e Brunetta confrontano invece il trasferimento \u201clordo\u201d prima con quello \u201cnetto\u201d dopo, e ne ricavano la proporzione dell\u20198 per cento. Secondo questa linea di ragionamento, la cifra citata dal ministro Boschi - pari al 14,5% di risparmi per le sole indennit\u00e0 - sembra pi\u00f9 corretta.\n\nLa stima numerica dell\u20198% citata da Brunetta \u00e8 gi\u00e0 emersa in queste settimane. Sarebbe infatti contenuta anche in una relazione della Ragioneria dello Stato dell\u2019ottobre 2014, richiesta dallo stesso ministro delle Riforme. Il documento non \u00e8 reperibile online, ma fonti di stampa che hanno potuto vedere il documento hanno riportato che il risparmio nei conti del Senato, in conseguenza della riforma, \u00e8 da stimare in circa 49 milioni di euro (il 9,07 per cento del bilancio 2015). Tuttavia non conosciamo i dettagli della stima della Ragioneria, che potrebbe ad esempio considerare la questione delle mancate entrate fiscali; ma in questo caso, come abbiamo gi\u00e0 argomentato, non sarebbe corretto paragonare i risparmi con il totale dei trasferimenti \u201clordi\u201d.", "lang": "it"}