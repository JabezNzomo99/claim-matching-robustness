{"title": "Nei, mann med tre koner f\u00e5r ikke tre leiligheter av svensk kommune", "subtitle": "Kommunen har kj\u00f8pt 94 leiligheter som skal leies ut til flyktninger som har f\u00e5tt oppholdstillatelse i Sverige.", "author": "www.faktisk.no", "date": null, "vclaim_id": "vclaim-id-6135", "url": "https://www.faktisk.no/faktasjekker/MRM/nei-mann-med-tre-koner-far-ikke-tre-leiligheter-av-svensk-kommune", "vclaim": "Flere av de mest delte sakene i sosiale medier forrige uke handlet om den svenske kommunen Nacka. B\u00e5de tradisjonelle medier og alternative nettsteder har publisert saker om at kommunen har \u00abkj\u00f8pt tre leiligheter til en mann med tre koner og 16 barn\u00bb. Artiklene har f\u00f8rt til sterke reaksjoner b\u00e5de i Norge og Sverige og opphetet debatt i kommentarfeltene.\n\nSaken har blitt fremstilt p\u00e5 litt ulike m\u00e5ter, men i de fleste tilfeller er det etterlatte inntrykket det samme: En mann med tre koner og 16 barn har f\u00e5tt tre leiligheter gratis av en svensk kommune \u2013 kommunen har kj\u00f8pt leilighetene til mannen og hans tre koner. Skjermdumpene i denne faktasjekken ble hentet inn torsdag 21. september.\n\nFlere medier, blant annet TV 2 og Hegnar.no, publiserte 19. september Norsk Telegrambyr\u00e5s (NTB) sak om Nacka. Den har tittelen \u00abMann med tre koner f\u00e5r tre leiligheter i Sverige\u00bb. I ingressen heter det:\n\nHvis man bare leser tittelen og ingressen, kan man alts\u00e5 f\u00e5 inntrykk av at storfamilien, som er nyankomne flyktninger fra Syria, har f\u00e5tt tre leiligheter gratis av Nacka kommune. Da hjelper det lite at NTB lenger nede i saken skriver at kommunen har kj\u00f8pt til sammen 94 leiligheter, og at flesteparten av dem deretter har blitt leid ut til nyankomne flyktinger. Det st\u00e5r ogs\u00e5 at:\n\nMens NTB i tittelen fastsl\u00e5r at storfamilien f\u00e5r tre leiligheter, st\u00e5r det i br\u00f8dteksten at de fleste av leilighetene Nacka kommune har kj\u00f8pt har blitt leid ut. Hadde NTB i tittelen skrevet for eksempel at \u00abmann med tre koner f\u00e5r leie tre leiligheter\u00bb, kunne det bidratt til \u00e5 gi et mer riktig bilde av situasjonen.\n\nFor reaksjonene p\u00e5 historien fra Sverige har ikke latt latt vente p\u00e5 seg. NTB viser til Sveriges Radio, som siterer Mikael Strandman i det innvandringskritiske partiet Sverigedemokraterna:\n\nEtter at Faktisk.no tok kontakt, sendte NTB 22. september ut en presisering til redaksjonene:\n\nI tillegg til TV 2 og Hegnar.no, publiserte ogs\u00e5 VG f\u00f8rst saken til NTB. VG har i ettertid endret og bygget den ut. Nederst i artikkelen som ligger ute n\u00e5, st\u00e5r det:\n\nAnsvarlig redakt\u00f8r i VG, Gard Steiro, sier til Faktisk.no at han ba nyhetsledelsen vurdere NTB-saken da han ble oppmerksom p\u00e5 at det var en diskusjon om innholdet i sosiale medier. Nyhetsleder i VG, Trond Olav Skrunes, sier dette om vurderingene som ble gjort:\n\nP\u00e5 VGs Facebook-side ligger artikkelen imidlertid ute med den opprinnelige tittelen. Der st\u00e5r det fortsatt at \u00abMann med tre koner f\u00e5r tre leiligheter i Sverige\u00bb. Dette bidrar til \u00e5 opprettholde inntrykket av at storfamilien f\u00e5r de tre leilighetene gratis av Nacka kommune. N\u00e5r VGs Facebook-innlegg deles videre av andre, spres den feilaktige informasjonen.\n\nVerken Steiro eller Skrunes var klar over at den opprinnelige tittelen fortsatt ligger p\u00e5 VGs Facebook-side. Skrunes sier:\n\nABC Nyheter publiserte ogs\u00e5 NTB-saken, men fjernet den da de allerede hadde en egenprodusert sak med tittelen \u00abSyrer fikk tilgang p\u00e5 tre leiligheter til tre koner og 16 barn\u00bb ute. I ingressen heter det:\n\nDagbladet har laget en egen artikkel, og har i likhet med VG og ABC Nyheter gjort endringer i sin opprinnelige sak. Dagbladet hadde f\u00f8rst tittelen \u00abSvensk kommune kj\u00f8pte tre leiligheter til en mann og hans tre koner\u00bb. Den er n\u00e5 endret til \u00abPolygamist i Sverige fikk tilgang p\u00e5 tre leiligheter for sine tre koner og 16 barn. Det vekker reaksjoner\u00bb.\n\nNettavisen lagde sin egen sak om Nacka med tittelen:\n\nLeser man bare tittelen, sitter man igjen med et klart inntrykk av at storfamilien har f\u00e5tt tre leiligheter av kommunen. Nettavisen skriver at Nacka har brukt 305 millioner p\u00e5 \u00e5 kj\u00f8pe 94 leiligheter, og videre heter det:\n\nDermed g\u00e5r Nettavisen i den samme fella som NTB: De har ikke dekning for tittelen, men nyanserer inntrykket i br\u00f8dteksten. Av og til n\u00f8yer lesere seg med \u00e5 bare lese tittel og ingress, noe som i dette tilfellet ikke gir et riktig bilde av situasjonen.\n\nNyhetsredakt\u00f8r i Nettavisen, Erik Stephansen, skriver i en e-post til Faktisk.no at de p\u00e5 nytt har gjennomg\u00e5tt saken, og at de mener at tittelen er innenfor:\n\nStephansen skriver videre at det ogs\u00e5 er innholdsforskjell i NTBs tittel og Nettavisens tittel:\n\nOgs\u00e5 de alternative nettstedene Rights.no, Document.no og frieord.no har omtalt saken. De g\u00e5r enda lenger enn de tradisjonelle mediene i \u00e5 framstille det som om familien f\u00e5r de tre leilighetene av Nacka kommune. Hos Rights.no st\u00e5r det f\u00f8lgende i ingressen:\n\nDocument.no setter kommunens kj\u00f8p av leiligheter opp mot behandlingen av en eldre mann i samme kommune i 2014. Frieord.no skriver dette:\n\nSelv om flere medier har endret tittel p\u00e5 sine opprinnelige saker, er det liten tvil om at det etterlatte inntrykket er at kommunen har gitt bort tre leiligheter gratis. Det stemmer ikke, if\u00f8lge v\u00e5r faktasjekk.\n\nEtter den massive medieomtalen har kommunen lagt ut en grundig redegj\u00f8relse om hvordan de jobber med bosetting p\u00e5 sin hjemmeside. Der har kommunen svart p\u00e5 noen av sp\u00f8rsm\u00e5lene som har kommet de siste dagene.\n\nSvaret p\u00e5 om det stemmer at Nacka har kj\u00f8pt tre leiligheter til en familie med flere koner og mange barn er slik:\n\nNacka kommune skriver ogs\u00e5 om hvilke regler som gjelder for nyankomne flyktninger i Sverige. Blant dem som har f\u00e5tt oppholdstillatelse, og dermed har rett til \u00e5 bli v\u00e6rende i Sverige, er det mange som selv ordner seg et sted \u00e5 bo. Ofte bor de hos en slektning eller bekjent.\n\nDe som ikke selv klarer \u00e5 skaffe bolig, blir henvist til en kommune av Migrationsverket n\u00e5r de har f\u00e5tt oppholdstillatelse. Nacka kommune skriver:\n\nFaktisk.no har v\u00e6rt i kontakt med Jenny Ryderstedt, presseansvarlig i kommunen. Hun skriver f\u00f8lgende i en e-post:\n\nRyderstedt opplyser at kommunen i fjor tok imot 339 nyankomne personer, og at de i \u00e5r skal ta imot 370. Disse menneskene f\u00e5r i l\u00f8pet av en periode p\u00e5 maks to \u00e5r, leie en gjennomgangsbolig av kommunen.\n\nMange har ogs\u00e5 stilt sp\u00f8rsm\u00e5l ved hvordan det er mulig for en mann \u00e5 v\u00e6re gift med tre kvinner i Sverige. If\u00f8lge den svenske ekteskapsloven finnes noen kriterier for godkjenning av ekteskap inng\u00e5tt i henhold til utenlandsk lov. I denne loven adresseres ikke flerkoneri/polygami, inng\u00e5tt i et land der det er lovlig.\n\nI 2016 skrev Svenska Dagbladet at det fantes 292 tilfeller av bigami (inng\u00e5else av ekteskap med en som allerede er gift) eller polygami (gift med flere enn \u00e9n) i landet. Dette er mulig fordi den svenske loven godtar ekteskap som er lovlig inng\u00e5tt i andre land. Saudi-Arabia, Jemen, Egypt, Forente Arabiske Emirater, Somalia og Sudan, er if\u00f8lge Expressen eksempler p\u00e5 land hvor det er lov \u00e5 ha mer enn \u00e9n kone.\n\nNacka kommune skriver dette p\u00e5 sin hjemmeside om hvordan de forholder seg til mannen som har tre koner:", "lang": "no"}