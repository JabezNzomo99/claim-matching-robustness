{"title": "L\u2019Italia \u00e8 davvero il Paese \u00abpi\u00f9 ignorante\u00bb d\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-53077", "url": "https://pagellapolitica.it/dichiarazioni/8658/litalia-e-davvero-il-paese-piu-ignorante-deuropa", "vclaim": "Non \u00e8 la prima volta che Calenda rilascia esternazioni di questo tipo. Gi\u00e0 il 27 luglio 2019, per esempio, il leader di Azione aveva scritto su Twitter: \u00abDobbiamo convincere gli italiani che essere il paese pi\u00f9 ignorante tra i grandi paesi europei \u00e8 la prima vera emergenza nazionale che pregiudica il futuro loro e dei loro figli\u00bb.\n\nMa \u00e8 vero che l\u2019Italia \u00e8 lo Stato \u00abpi\u00f9 ignorante\u00bb nel continente europeo? Dal momento che il concetto di \u201cignoranza\u201d \u00e8 abbastanza vago e sfumato, abbiamo verificato alcuni indicatori per vedere se Calenda ha ragione o meno.\n\nNegli ultimi anni, diverse testate giornalistiche, fra cui ad esempio e , hanno dato la notizia che l\u2019Italia fosse \u00abil Paese pi\u00f9 ignorante d\u2019Europa\u00bb, citando come fonte un\u2019indagine che ha lo scopo di quantificare l\u2019ignoranza di vari Stati. In che modo?\n\nL\u2019indagine in questione si chiama , \u00e8 stata condotta da Ipsos su un campione di 30.000 individui provenienti da 38 diversi Paesi e studia il livello di coerenza tra la percezione soggettiva di determinati aspetti complessi della societ\u00e0 e la realt\u00e0 dei fatti descritta in numeri.\n\nAi partecipanti sono stati sottoposti 17 quesiti relativi a 14 grandi temi che riguardano il loro Paese di provenienza (fra cui figurano ad esempio il tasso di suicidi, il tasso di omicidi, l\u2019incidenza di attentati terroristici, il numero di veicoli per persona, l\u2019utilizzo dei profili social e via dicendo), le loro risposte sono poi state confrontate con i dati reali forniti dagli istituti di statistica dei singoli Stati.\n\nIl risultato dell\u2019inchiesta \u00e8 una graduatoria dei Paesi analizzati: in cima ci sono le nazionalit\u00e0 dei partecipanti che hanno dato risposte pi\u00f9 vicine alla realt\u00e0, scendendo la classifica si trovano, invece, le nazionalit\u00e0 dei partecipanti cui risposte si allontanano maggiormente dalle statistiche reali. Insomma, i partecipanti appartenenti alle nazionalit\u00e0 che si trovano in fondo sono quelli che hanno una percezione pi\u00f9 distorta della realt\u00e0.\n\nNelle due edizioni successive della stessa indagine, che fanno riferimento al 2018 e al 2020, l\u2019Italia ha ottenuto posizionamenti migliori all\u2019interno delle graduatorie, risultando rispettivamente ventesima su 37 Paesi analizzati nel 2018, e venticinquesima su 32 Stati esaminati nel 2020.In nessuno di questi due casi, inoltre, l\u2019Italia figura come ultima tra i Paesi membri Ue presenti nella classifica. Il campione di domande era, per\u00f2, pi\u00f9 ristretto nel 2018 (7 macrotemi, 13 quesiti), mentre lo studio del 2020 \u00e8 settoriale, in quanto le domande riguardano solo le principali cause di morte nei vari Paesi di appartenenza dei partecipanti. Il rapporto del 2017 risulta, quindi, il pi\u00f9 vasto fra quelli pubblicati negli ultimi anni da Ipsos Mori, anche se non l\u2019unico n\u00e9 il pi\u00f9 recente.\n\nSecondo quanto affermato dall\u2019ultimo rapporto Ocse-Piaac (relativo al 2016), sulle competenze linguistiche e matematiche di calcolo degli individui provenienti dai 57 Stati membri dell\u2019Ocse, il 27,7 per cento degli italiani fra i 16 e i 65 anni aveva il livello pi\u00f9 basso di competenza linguistica \u2013 ovvero la minima capacit\u00e0 di analizzare correttamente testi scritti nella propria lingua \u2013 mentre la media degli altri Paesi esaminati era del 15,5 per cento.\n\nNel novembre 2016, l\u2019Istituto per lo sviluppo della formazione professionale dei lavoratori (Isfol) ha rielaborato i dati Ocse-Piaac. Secondo questo report, nel 2016 l\u2019Italia occupava l\u2019ultimo posto, alle spalle di Grecia e Spagna, fra i 19 Stati europei analizzati, in termini di \u201cliteracy proficiency\u201d, cio\u00e8 \u00abl'interesse, l'attitudine e l'abilit\u00e0 degli individui ad utilizzare in modo appropriato gli strumenti socio-culturali, per accedere a, gestire, integrare e valutare informazioni, costruire nuove conoscenze e comunicare con gli altri, al fine di partecipare pi\u00f9 efficacemente alla vita sociale\u00bb.\n\nL\u2019analfabetismo funzionale \u00e8, spesso, conseguenza di un basso livello di istruzione. E proprio il livello di istruzione \u00e8 un altro parametro utile per valutare il grado di ignoranza (e di cultura) di un Paese.\n\nSe si considera l\u2019istruzione secondaria superiore (licei, istituti tecnici, corsi professionali) nel 2019 in Italia la percentuale di diplomati era del 42,8 per cento, un dato vicino al 45,6 per cento della media dei 28 Paesi dell\u2019Ue (il Regno Unito era ancora Stato membro nel 2019). Questa statistica pone l\u2019Italia al diciassettesimo posto in Europa, alle spalle di Francia (sedicesima con il 42,9 per cento) e Germania (ottava con il 54,5 per cento). In prima posizione c\u2019\u00e8 la Repubblica Ceca con il 66,1 per cento.\n\nInfatti, nel 2019 la percentuale media Ue di laureati, di et\u00e0 compresa fra i 25 e i 64 anni, tocca il 33,2 per cento, mentre in Italia \u00e8 solo del 19,6 per cento, la seconda pi\u00f9 bassa in Europa, alle spalle della Romania (18,4 per cento). Le posizioni pi\u00f9 alte di questa particolare classifica sono occupate dall\u2019Irlanda (47,3 per cento), dal Lussemburgo (47 per cento) e dalla Finlandia (46 per cento).\n\nPremesso che l\u2019ignoranza \u00e8 un concetto vago, quindi non facile da misurare, abbiamo fatto riferimento a tre ambiti: la percezione della realt\u00e0, l\u2019analfabetismo funzionale e i livelli di istruzione.", "lang": "it"}