{"title": "Boccia sbaglia: i Paesi Bassi sono tra i fondatori dell\u2019Ue", "subtitle": "", "author": "pagellapolitica.it", "date": null, "vclaim_id": "vclaim-id-40873", "url": "https://pagellapolitica.it/dichiarazioni/8578/boccia-sbaglia-i-paesi-bassi-sono-tra-i-fondatori-dellue", "vclaim": "La storia dell\u2019Unione europea \u2013 cos\u00ec come la conosciamo oggi \u2013 \u00e8 lunga e articolata, ma \u00e8 possibile individuare alcune tappe fondamentali che ne hanno segnato la nascita e i successivi sviluppi.\n\nLa prima data pi\u00f9 significativa \u00e8 il 18 aprile 1951 quando, pochi anni dopo la fine della Seconda guerra mondiale, Italia, Francia, Germania Ovest, Belgio, Lussemburgo e Paesi Bassi (i cosiddetti \u201cSei\u201d) firmarono a Parigi il Trattato istitutivo della Comunit\u00e0 europea del carbone e dell\u2019acciaio (Ceca).\n\n\u00abLa scelta del settore carbo-siderurgico era giustificata dall\u2019importanza di tali materie prime e dalla localizzazione dei principali giacimenti (Ruhr e Saar) in una zona di confine tra Francia e Germania, gi\u00e0 oggetto di conflitti\u00bb, spiega la .\n\nL\u20198 aprile 1965 venne poi siglato a Bruxelles, sempre dai sei Paesi fondatori, il Trattato di fusione (entrato poi in vigore il 1\u00b0 luglio 1967), con cui vennero istituiti una commissione unica e un consiglio unico per le tre comunit\u00e0 europee (Ce) appena viste (la \u201cAssemblea\u201d, che sarebbe diventata poi il Parlamento europeo nel 1962, era gi\u00e0 un organo comune alle tre comunit\u00e0 dal 1957). L\u2019obiettivo di questa unione era quello di gettare le basi per creare un mercato interno dove persone, merci, servizi e capitali potessero circolare liberamente, senza vincoli.\n\nFu poi nel 1992 che venne formalmente istituita l\u2019Unione europea (Ue), con il trattato firmato il 7 febbraio di quell\u2019anno a Maastricht, proprio nei Paesi Bassi. Questo accordo, spiega il sito ufficiale dell\u2019Ue, \u00abstabilisce norme chiare per quanto riguarda la futura moneta unica, la politica estera e di sicurezza e una cooperazione pi\u00f9 stretta in materia di giustizia e affari interni\u00bb.\n\nCon l\u2019entrata in vigore del Trattato, avvenuta il 1\u00b0 gennaio 1993, furono inoltre sanciti il mercato unico e le sue quattro libert\u00e0 fondamentali: la libera circolazione delle merci, dei servizi, delle persone e dei capitali.\n\nDopo la fine della Seconda guerra mondiale, insomma, i Paesi Bassi hanno avuto un ruolo di primo piano nella fondazione dell\u2019Europa, intesa prima come Comunit\u00e0 europee e poi come Ue. Fin da subito, e al pari dell\u2019Italia, i Paesi Bassi sono infatti stati membri fondatori.\n\nInsieme a Italia, Germania Ovest, Belgio, Lussemburgo e Francia, i Paesi Bassi sono infatti stati tra i firmatari della Ceca nel 1951 e della Cee e dell\u2019Eurotam nel 1957. Queste tre comunit\u00e0 sono state la base su cui poi \u00e8 nata l\u2019Unione europea nei primi anni Novanta.", "lang": "it"}