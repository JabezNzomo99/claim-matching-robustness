{"title": "Gli Usa hanno raggiunto \u201cl\u2019indipendenza energetica\u201d?", "subtitle": "", "author": "pagellapolitica.it", "date": null, "vclaim_id": "vclaim-id-11160", "url": "https://pagellapolitica.it/dichiarazioni/7247/gli-usa-hanno-raggiunto-lindipendenza-energetica", "vclaim": "\"Obama ha dato l'indipendenza energica agli Stati Uniti e lo ha fatto con una tecnica che in Italia \u00e8 molto opportunamente vietata: si chiama fracking\". (Min. 01:03:20)\n\nDurante la direzione nazionale del 4 aprile Renzi ha parlato spesso degli Stati Uniti. Ci siamo gi\u00e0 occupati della sua dichiarazione sulla piena occupazione Usa (che abbiamo valutato con un \u201cC\u2019eri quasi\u201d), ma il Presidente del Consiglio ha citato anche \u201cl\u2019indipendenza energetica\u201d che sarebbe stata raggiunta al di l\u00e0 dell\u2019Atlantico grazie alla tecnica del . \u00c8 una dichiarazione impegnativa, che Renzi ha ripetuto due volte nel suo intervento: vediamo se i numeri confermano.\n\nGli Stati Uniti non sono, attualmente, in nessuna di queste due condizioni. sono oggi esportatori netti di carbone e prodotti petroliferi, ma importano gas naturale e petrolio grezzo. Considerando il contenuto energetico di questi materiali, nel 2014 il Paese ha esportato 12,2 milioni di miliardi di Btu ( ) di energia, ma ne ha importati 23,3 milioni di miliardi.\n\nRenzi sembra, in qualche modo, anticipare i tempi. Ad aprile 2015, quando ha pubblicato il suo , il rapporto annuale contenente le previsioni per il mercato energetico statunitense fino al 2040, l\u2019EIA ha scritto in effetti che \u201ctra il 2020 e il 2030\u201d gli Usa potrebbero eliminare l\u2019importazione netta di energia che esiste fin dagli anni Cinquanta.\n\nL\u2019EIA precisa che, qualunque sia lo scenario, gli Stati Uniti continueranno a importare combustibili liquidi e petrolio grezzo (o greggio: il prodotto estratto dai pozzi e non ancora raffinato) ma aumenteranno notevolmente le loro capacit\u00e0 di esportazione di gas naturale.\n\nNegli Stati Uniti, infatti, quello dell\u2019indipendenza energetica \u00e8 un tema ricorrente e un grande oggetto di discussione, come ricorda questo articolo di : una promessa ripetuta spesso dai presidenti, fin da quando Richard Nixon ne parl\u00f2 all\u2019alba della crisi politica del 1973. Ma da allora il traguardo \u00e8 sempre sembrato lontano: nel 2005 la quota di importazioni sul totale del fabbisogno di petrolio statunitense ha raggiunto il picco del 60%. Negli ultimi anni la diffusione delle rinnovabili, le politiche di risparmio energetico e soprattutto nuove innovazioni tecnologiche hanno permesso di invertire la rotta. La pi\u00f9 importante delle innovazioni tecnologiche, ma non l\u2019unica, si chiama .\n\nIl , in italiano \u201cfratturazione idraulica\u201d, \u00e8 una tecnica per l\u2019estrazione che consiste nell\u2019iniettare a grandi profondit\u00e0 un getto di acqua ad alta pressione, di solito mescolato a sabbia e altri prodotti chimici, per ottenere il rilascio di petrolio e gas naturale dalle rocce. Queste ultime sono scisti bituminosi, in inglese , da cui il nome di o per i prodotti che vengono estratti.\n\n\u00c8 una delle tecniche cosiddette \u201cnon convenzionali\u201d e ha suscitato molte proteste nei Paesi in cui \u00e8 utilizzato o se ne programma l\u2019utilizzo. I motivi sono sia ambientali - perch\u00e9 il fracking utilizza enormi quantit\u00e0 di acqua e i prodotti chimici utilizzati rischiano di contaminare le falde acquifere - sia di sicurezza, perch\u00e9 la tecnica pu\u00f2 provocare piccoli terremoti.\n\nGran parte di loro, dice l\u2019USGS (l\u2019ente governativo statunitense che si occupa della ricerca geologica), sono troppo deboli per essere avvertite in superficie, ma in almeno tre casi prima del 2012 - in Canada, Regno Unito e Oklahoma - gli studiosi ritengono che scosse rilevate al livello del suolo siano stati causati dalle attivit\u00e0 estrattive (in Italia, il \u00e8 vietato, come dice Renzi, e comunque non ci sono giacimenti sfruttabili di ).\n\nAd ogni modo, la produzione dello ha portato a una svolta nel panorama energetico americano: una scheda del Dipartimento per l\u2019Energia statunitense spiega che le nuove tecniche di estrazione hanno portato a \u201cuna nuova abbondanza nell\u2019offerta di gas naturale negli Stati Uniti\u201d. Ma da qui all\u2019indipendenza energetica la strada sembra ancora lunga - e tutt\u2019altro che sicura.\n\nMatteo Renzi dice che, grazie al , gli Stati Uniti hanno raggiunto l\u2019indipendenza energetica. Se \u00e8 vero che la produzione di e hanno portato a una rivoluzione nel panorama energetico nazionale, il pareggio tra importazioni ed esportazioni (senza parlare poi della totale autonomia, che \u00e8 probabilmente irraggiungibile nell\u2019economia globale) \u00e8 ancora di l\u00e0 da venire e anche le stime pi\u00f9 ottimistiche prevedono che ci vorr\u00e0 ancora una decina d\u2019anni. \u201cPinocchio andante\u201d per il Presidente del Consiglio.", "lang": "it"}