{"title": "Davvero 11 regioni hanno chiesto l\u2019autonomia?", "subtitle": "", "author": "pagellapolitica.it", "date": null, "vclaim_id": "vclaim-id-27500", "url": "https://pagellapolitica.it/dichiarazioni/8380/davvero-11-regioni-hanno-chiesto-lautonomia", "vclaim": "Delle 20 regioni italiane, 15 sono a statuto ordinario mentre cinque sono a statuto speciale: Sicilia, Sardegna, Trentino-Alto Adige, Valle d\u2019Aosta e, dal 1963, Friuli-Venezia Giulia.\n\nLa \u201cspecialit\u00e0\u201d di questi governi locali \u2013 motivata da ragioni storiche e culturali \u2013 si traduce in una maggiore autonomia nella gestione delle risorse raccolte sul territorio e in maggiori poteri legislativi e amministrativi.\n\nZaia \u00e8 leggermente impreciso, dichiarando che undici regioni hanno chiesto l\u2019autonomia. Le regioni che hanno chiesto maggiore autonomia sono o 10, se oltre alle tre che hanno gi\u00e0 siglato accordi preliminari con lo Stato contiamo le sette che hanno dato un mandato formale al proprio presidente per avviare i negoziati, o 13, se contiamo anche le tre che hanno almeno emanato degli atti di indirizzo.", "lang": "it"}