{"title": "Grillo: M5S primo partito alle regionali?", "subtitle": "", "author": "pagellapolitica.it", "date": null, "vclaim_id": "vclaim-id-5030", "url": "https://pagellapolitica.it/dichiarazioni/5756/grillo-m5s-primo-partito-alle-regionali", "vclaim": "\"Grazie agli italiani che ci hanno votato e che hanno attribuito il ruolo di primo partito al M5S in Liguria, Campania e Puglia\"\n\nDiversi analisti hanno sottolineato l'ottima prestazione del M5S a questa tornata di elezioni regionali (qui o qui per esempio). Ma il MoVimento si \u00e8 anche affermato come primo partito in Liguria, Campania e Puglia come ha frettolosamente scritto Grillo? Non proprio.\n\nSe c'\u00e8 un risultato da considerare per queste elezioni, \u00e8 che il M5S si \u00e8 riaffermato come una forza con cui fare i conti. Pu\u00f2 darsi che Grillo si sia lasciato prendere dall'entusiasmo, o che abbia commentato quando ancora non erano arrivati i risultati pi\u00f9 aggiornati. Tuttavia, resta il fatto che nelle tre regioni citate il M5S (ancora?) non \u00e8 primo partito. Grillo si salva dalla \"Panzana\" perch\u00e9 il M5S \u00e8 comunque secondo in due delle tre regioni e sarebbe anche primo in Liguria se allargassimo il campo ai voti ottenuti dal candidato cinque stelle. Tuttavia un \"Pinocchio andante\" ci pare inevitabile.", "lang": "it"}