{"title": "Quanto sono evasori i tedeschi?", "subtitle": "", "author": "pagellapolitica.it", "date": null, "vclaim_id": "vclaim-id-33870", "url": "https://pagellapolitica.it/dichiarazioni/8479/quanto-sono-evasori-i-tedeschi", "vclaim": "\u00abLa percentuale di evasione tedesca in rapporto al Pil \u00e8 uguale alla nostra (\u2026) L\u2019evasione tedesca e i capitali all\u2019estero tedeschi sono equivalenti ai nostri\u00bb (min. -55.40)\n\nIl 1\u00b0 dicembre 2019 Giulio Tremonti \u00e8 stato ospite della trasmissione televisiva Mezz\u2019Ora in pi\u00f9 (Rai3), condotta da Lucia Annunziata. L\u2019ex ministro dell\u2019Economia ha parlato di evasione fiscale e confrontato la realt\u00e0 italiana con quella tedesca.\n\nSecondo Tremonti \u00abla percentuale di evasione tedesca in rapporto al Pil\u00bb \u00e8 uguale a quella dell\u2019Italia\u00bb e \u00abl\u2019evasione tedesca e i capitali all\u2019estero tedeschi sono equivalenti ai nostri\u00bb.\n\nI dati pi\u00f9 recenti circa l\u2019evasione fiscale sono contenuti in un paper della societ\u00e0 britannica Tax Research di gennaio 2019. Il rapporto \u00e8 stato ripreso anche all\u2019interno della relazione sui reati finanziari, l'evasione fiscale e l'elusione fiscale approvata dal Parlamento europeo nel marzo 2019.\n\nIn questo documento si cerca di quantificare a livello europeo il cosiddetto , ossia la differenza fra le tasse teoricamente dovute dai cittadini di un\u2019economia e quelle effettivamente versate. In base ai dati 2015 il a livello Ue \u00e8 stimato essere tra i 750 e i 900 miliardi di euro.\n\nC\u2019\u00e8 da precisare che non tutti i Paesi effettuano analisi su tutte le tipologie di imposta. L\u2019Italia, ad esempio, pubblica analisi sul relative ad Iva, imposta sui redditi e imposta sulle societ\u00e0 mentre la Germania soltanto analisi relative all\u2019Iva e alle imposte sulle societ\u00e0. Il solo dato sicuramente disponibile per tutti i Paesi Ue \u00e8 quello relativo all\u2019Iva, dal momento che \u00e8 commissionato dall\u2019Unione europea. Le stime sono basate sui dati del 2015 e lo scopo di questa pubblicazione \u00e8, tra le altre cose, anche quello di dare una idea di quale sia la dimensione del sommerso.\n\nIl t complessivo \u00e8 calcolato come la media fra il sulla quota eccedente di Pil e il sul Pil dichiarato. Per l\u2019Italia, il \u00e8 di 190,9 miliardi di euro, mentre per la Germania \u00e8 di 125,1 miliardi: \u00e8 evidente che il tedesco, sebbene sia il secondo in termini assoluti fra i Paesi Ue secondo il Tax Research, \u00e8 di molto inferiore (pi\u00f9 di 65 miliardi di differenza). L\u2019Italia, con i 190,9 miliardi citati, \u00e8 in cima alla classifica.\n\nSempre secondo i dati del The Tax Research, il Pil italiano nel 2015 \u00e8 stato di circa 1.652 miliardi di euro: il in termini percentuali \u00e8 stato pari, nel 2015, all\u201911,4 per cento del Pil. Il Pil tedesco nel 2015 \u00e8 ammontato a 3.043,7 miliardi di euro, perci\u00f2 il tedesco in percentuale del Pil \u00e8 stato del 4,1 per cento nel 2015: poco pi\u00f9 di un terzo di quello italiano.\n\nPer avere un ulteriore riscontro, possiamo controllare anche i dati riferiti alla sola Iva che, come scritto sopra, sono omogenei e disponibili per tutti i Paesi Ue. In particolare, emerge che il Vat Policy gap (ovvero la proporzione del gettito fiscale potenziale complessivo che si sarebbe potuto ottenere se tutti i consumi finali fossero stati soggetti ad Iva) \u00e8 stato del 44.38 per cento per la Germania e del 53.78 per cento dell\u2019Italia.\n\nAggiungiamo che, in base a recenti esperimenti condotti ad esempio presso le Universit\u00e0 di Copenhagen e Bologna, il tasso di evasione non sembra dipendere tanto da una \u201ccultura\u201d dell\u2019evasione pi\u00f9 o meno diffusa nei vari Paesi, quanto dalla possibilit\u00e0 concreta di evadere. Nei Paesi in cui ci sono maggiori controlli, come ad esempio in Danimarca, si evade meno rispetto ai Paesi dove le probabilit\u00e0 di subire un controllo sono inferiori, come ad esempio l\u2019Italia. A parit\u00e0 di condizioni, la propensione all\u2019evasione nei due Paesi \u00e8 la stessa.\n\nSecondo i dati della Commissione europea, nel 2016 i capitali di provenienza tedesca ammontavano a 349 miliardi di euro (corrispondenti all\u201911,5 per cento del Pil), mentre i capitali italiani erano pari a 149 miliardi di euro (9 per cento del Pil): davanti all\u2019Italia ci sono anche Francia e Regno Unito, rispettivamente con 291 e 230 miliardi di euro di ricchezza .\n\nAnche in questo caso Tremonti non ha ragione. Sono maggiormente i tedeschi, in termini assoluti, a portare la propria ricchezza all\u2019estero rispetto a quanto non lo facciano gli italiani.\n\nL\u2019ex ministro dell\u2019Economia Giulio Tremonti ha affermato che percentuale di evasione in rapporto al Pil e i capitali all\u2019estero tedeschi sono equivalenti a quelli italiani.\n\nAbbiamo visto che non \u00e8 cos\u00ec: infatti, secondo i dati del Tax Research, sia in termini assoluti sia soprattutto in termini percentuali (ed \u00e8 a questi ultimi che si \u00e8 riferito Tremonti) l\u2019evasione italiana \u00e8 pi\u00f9 alta di quella tedesca.\n\nAnche per quanto riguarda i capitali all\u2019estero poi, Tremonti sbaglia: se guardiamo al valore assoluto, la quota di capitali della Germania \u00e8 superiore addirittura di oltre il doppio a quella dell\u2019Italia, e anche se guardiamo al valore in percentuale del Pil la Germania \u00e8 comunque davanti (11,5 per cento) all\u2019Italia (9 per cento).", "lang": "it"}