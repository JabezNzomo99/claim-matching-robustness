{"title": "Det er ikke dekning for \u00e5 p\u00e5st\u00e5 at sm\u00e5fugler d\u00f8r av skrekk som f\u00f8lge av fyrverkeri", "subtitle": "Uten obduksjon kan man ikke sl\u00e5 fast at sm\u00e5fuglene d\u00f8de av skrekk.", "author": "www.faktisk.no", "date": null, "vclaim_id": "vclaim-id-7899", "url": "https://www.faktisk.no/faktasjekker/2lR/det-er-ikke-dekning-for-a-pasta-at-smafugler-dor-av-skrekk-som-folge-av-fyrverkeri", "vclaim": "Under to timer av det nye \u00e5ret var g\u00e5tt da Cathrine Palm Spange, lokalpolitiker i F\u00e6rder Arbeiderparti, la ut et bilde av to d\u00f8de bl\u00e5meis p\u00e5 Facebook. Spange skrev at hun p\u00e5 vei hjem fra nytt\u00e5rsfeiring hos noen venner hadde funnet fuglene med f\u00e5 meters mellomrom:\n\nFacebook-innlegget har i skrivende stund over 7000 reaksjoner, 1100 kommentarer og over 3000 delinger. Det tok ikke lang tid f\u00f8r Nettavisen valgte \u00e5 omtale innlegget med denne tittelen:\n\nSvaret fra Spange l\u00f8d som slik:\n\nTil Faktisk.no understreker Cathrine Palm Spange at hun ikke kan g\u00e5 god for at sm\u00e5fuglene d\u00f8r av skrekk, men hun mener det er p\u00e5fallende:\n\nI Nettavisens artikkel er ogs\u00e5 Terje Kristiansen, ansvarlig for Fuglevakta som drives av Norsk Ornitologisk Forening, intervjuet. Kristiansen er sitert p\u00e5 at han verken har statistikk eller forskning p\u00e5 hvorvidt sm\u00e5fugler kan d\u00f8 av skrekk p\u00e5 grunn av fyrverkeri, men han sier at fugler kan d\u00f8 av skrekk og at det vil v\u00e6re naturlig om de reagerer p\u00e5 fyrverkeri.\n\nP\u00e5 nytt\u00e5rsaften i 2010 ble det funnet flere tusen d\u00f8de fugler i byen Beebe i Arkansas. New York Times skrev at tusenvis av r\u00f8dvingetrupialer begynte \u00e5 falle ned fra himmelen over den lille byen rundt klokken elleve om kvelden. Flere mente at fyrverkeri m\u00e5tte v\u00e6re \u00e5rsaken. BBC skrev at en annen teori var at voldsomt tordenv\u00e6r kan ha f\u00f8rt til desorientering hos fuglene.\n\nNoen av de d\u00f8de fuglene ble unders\u00f8kt av Southeastern Cooperative Wildlife Disease Study, Arkansas Livestock and Poultry Commission og U.S. Geological Survey's National Wildlife Health Center, if\u00f8lge veterin\u00e6rforeningen American Veterinary Medical Association (AVMA).\n\nSkader som dette kommer vanligvis som f\u00f8lge av at fuglene flyr inn i tr\u00e6r, hus, vinduer, ledninger, h\u00f8ye bygninger og lignende. If\u00f8lge Smithsonianmag.coms gjengivelse av unders\u00f8kelsene, som skal ha blitt gjennomg\u00e5tt og publisert av Arkansas Game and Fish Commission (AGFC), l\u00f8d konklusjonen slik:\n\nNettstedet skriver videre at Gary Graves, fuglekurator ved USAs nasjonalmuseum Smithsonian, mener at vi sannsynligvis aldri vil vite helt sikkert hva som skremte fuglene. Graves forklarer at det her finnes en direkte og en indirekte \u00e5rsak til fuglenes d\u00f8d. I dette tilfellet ble kun den direkte \u00e5rsaken fastsl\u00e5tt:\n\nEt \u00e5r senere, p\u00e5 nytt\u00e5rsaften i 2011, ble rundt 200 d\u00f8de fugler funnet d\u00f8de i den samme byen i Arkansas. If\u00f8lge Fox News uttalte Genny Porter i Arkansas Game and Fish Commission at det fantes bevis p\u00e5 at fyrverkeri hadde blitt skutt opp fra hvilestedet til fuglene, og at det mest sannsynlig derfor var en kriminell handling.\n\nNational Audubon Society, en milj\u00f8organisasjon som jobber spesielt med konservering av fugler, skrev i forbindelse med 4. juli-markeringen i 2012 en artikkel om fyrverkeri og fugler:\n\nJo Anders Auran, seniorr\u00e5dgiver i viltseksjonen i Milj\u00f8direktoratet, mener at man ikke kan annet enn \u00e5 anta at fugler kan d\u00f8 av skrekk/sjokk, uten obduksjon:\n\n- Vet ikke hva vanligste d\u00f8ds\u00e5rsak er\n\nOlav Hogstad, professor emeritus ved Vitenskapsmuseet NTNU, synes det h\u00f8res tvilsomt ut at sm\u00e5fugler kan bli s\u00e5 skremt av fyrverkeri at de d\u00f8r:\n\nIf\u00f8lge Hogstad, som er spesialist p\u00e5 meisenes vinter\u00f8kologi og adferd, er det veldig sjelden man finner d\u00f8de sm\u00e5fugler. Som regel blir de tatt av rovfugl eller spist av katt.\n\nHogstad forklarer at rundt halvparten av sm\u00e5fuglene kommer seg levende gjennom det f\u00f8rste \u00e5ret, og i snitt lever de i to og et halvt \u00e5r. Bl\u00e5meisen skiller seg ikke spesielt ut fra andre sm\u00e5fugler, sier han:\n\nHeller ikke Svein Dale, professor ved fakultet for milj\u00f8vitenskap og naturforvaltning ved Norges milj\u00f8- og biovitenskapelige universitet (NMBU), kan gi noe konkret svar p\u00e5 hvorvidt sm\u00e5fugler faktisk d\u00f8r av skrekk i forbindelse med oppskyting av fyrverkeri:\n\nDale mener derimot at smellene fra fyrverkeri kan gj\u00f8re at fuglene blir forstyrret og at de bruker mer krefter, noe som medf\u00f8rer at de blir svekket:\n\nDersom det skulle stemme at sm\u00e5fugler skremmes til d\u00f8de av fyrverkeri, mener professoren at det vil v\u00e6re naturlig \u00e5 tenke seg at man skal kunne finne et relativt stort antall d\u00f8de fugler i parker der det skytes opp mye fyrverkeri, som i Frognerparken. Det har han imidlertid aldri h\u00f8rt at har skjedd.\n\n- Tror ikke de d\u00f8r av smellet\n\nHos Norsk Ornitologisk Forening har de f\u00e5tt flere henvendelser ang\u00e5ende sm\u00e5fugler og fyrverkeri. Generalsekret\u00e6r Kjell Aadne Solbakken kommer med f\u00f8lgende forklaring:\n\nSolbakken sier at man som oftest ikke vet n\u00f8yaktig hva som har skjedd, fordi man som oftes ikke ser det i \u00f8yeblikket:", "lang": "no"}