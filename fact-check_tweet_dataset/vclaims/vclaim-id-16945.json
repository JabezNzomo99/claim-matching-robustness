{"title": "Renzi inaugura ponti vecchi di quarant\u2019anni?", "subtitle": "", "author": "pagellapolitica.it", "date": null, "vclaim_id": "vclaim-id-16945", "url": "https://pagellapolitica.it/dichiarazioni/7295/renzi-inaugura-ponti-vecchi-di-quarantanni", "vclaim": "\u201cQuesta settimana Renzi ha avuto il coraggio di [...] inaugurare un ponte in Sicilia costruito 40 anni fa e gi\u00e0 funzionante\u201d\n\nIn un post sulla sua pagina Facebook, Luigi Di Maio ha utilizzato l\u2019ironia per criticare le uscite pubbliche pi\u00f9 recenti del Presidente del Consiglio Renzi. Di Maio ha citato, come prima cosa, un ponte in Sicilia che sarebbe gi\u00e0 stato aperto e funzionante da decenni. Vediamo che cosa si pu\u00f2 dire della vicenda.\n\nDi Maio si riferisce alla visita di Renzi in Sicilia del 30 aprile, quando il Presidente del Consiglio ha partecipato - come informa il sito del governo - alla \u201c era stato chiuso un anno fa . Nell\u2019aprile del 2015, infatti, una frana aveva danneggiato irreparabilmente il viadotto parallelo, in direzione Catania, e il tratto era stato chiuso.\n\nA dicembre, duecento metri di viadotto danneggiato sono stati demoliti e sono cominciate le verifiche su quello in direzione Palermo, che si sono concluse con la cerimonia di ieri (la costruzione del nuovo viadotto in sostituzione di quello demolito, invece, dovrebbe avvenire secondo Anas entro il 2018).\n\nNon si trattava insomma di un\u2019inaugurazione, ma di una cerimonia di riapertura, come lo stesso Renzi ha ricordato nel suo intervento. Renzi ha rivendicato la sua presenza - insieme al ministro delle Infrastrutture Graziano Delrio - in quanto \u201cla priorit\u00e0 numero uno \u00e8 quella di riaprire le strade che erano chiuse e di fare manutenzione\u201d.\n\nL\u2019A19 \u00e8 stata aperta tra il 1970 - per la tratta tra Buonfornello e Palermo - e il 1975, quando venne inaugurata la sezione da Buonfornello a Catania di cui fanno parte anche i due viadotti nella vallata dell\u2019Himera.\n\nDi Maio sostiene che Matteo Renzi \u00e8 andato in Sicilia per inaugurare un ponte costruito 40 anni fa e gi\u00e0 funzionante. \u00c8 vero che il viadotto Himera riaperto da Renzi era gi\u00e0 stato costruito parecchi decenni fa e che non \u00e8 stato interessato direttamente dal crollo dell\u2019aprile 2015, ma la frana che ha coinvolto il viadotto in direzione Catania aveva comunque imposto un anno di stop per controlli e verifiche, per cui \u00e8 forzato definire il ponte \u201cgi\u00e0 funzionante\u201d; inoltre, Renzi non ha mai presentato la cerimonia come \u201cun\u2019inaugurazione\u201d. La scelta del Premier di partecipare alla cerimonia di riapertura \u00e8 stata comunque criticata, ma non \u00e8 oggetto del nostro fact-checking l\u2019opportunit\u00e0 (o meno) della sua presenza. \u201cPinocchio andante\u201d per Di Maio.", "lang": "it"}