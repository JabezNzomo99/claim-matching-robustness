{"title": "Sull'occupazione femminile Boschi ha ragione. Ma il merito di chi \u00e8?", "subtitle": "Abbiamo verificato le dichiarazioni del sottosegretario alla Presidenza del Consiglio del primo agosto", "author": "www.agi.it", "date": null, "vclaim_id": "vclaim-id-21143", "url": "https://www.agi.it/fact-checking/occupazione_femminile_boschi-2007674/news/2017-08-02/", "vclaim": "Il primo agosto, nel corso di una conferenza stampa, il sottosegretario alla Presidenza del Consiglio Maria Elena Boschi ha dichiarato: \"L\u2019Istat, da quando ha iniziato a rilevare i dati nel 1977, ci dice che a giugno per la prima volta abbiamo avuto il 48,8% di occupazione femminile, cio\u00e8 il dato pi\u00f9 alto dal 1977 ad oggi. Sappiamo che c'\u00e8 ancora molto da fare perch\u00e9 purtroppo siamo sotto la media europea per occupazione femminile\".\n\nBoschi ha ragione: dalle serie storiche Istat (che partono dal 1977) risulta che il dato di giugno 2017, il 48,8%, sia il pi\u00f9 alto mai registrato da che l\u2019istituto di statistica raccoglie i dati (qui si possono consultare i dati mensili dal 2004 ad oggi, con il percorso \u201cLavoro e retribuzioni\u201d - \"Offerta di lavoro\u201d - \u201cOccupazione\u201d - \u201cTasso di occupazione\u201d).\n\nSe invece guardiamo la classe delle lavoratrici pi\u00f9 giovani, di et\u00e0 compresa tra i 25 e i 34 anni, negli ultimi 3 anni siamo passati da 1,810 milioni nel 2014 a 1,721 milioni nel 2017. Un calo del 5% circa. Anche senza tenere conto della demografia, \u00e8 chiaro come l\u2019aumento delle lavoratrici sia stato molto pi\u00f9 marcato nella fascia d\u2019et\u00e0 pi\u00f9 anziana.\n\nNel 2012 era solo \u201cprevisionale\u201d, in quanto il processo di equiparazione si dovrebbe completare solo nel 2018: \u00e8 infatti previsto che solo dal primo gennaio 2019 le lavoratrici raggiungano l\u2019et\u00e0 pensionabile ai 66 anni e 7 mesi, come gli uomini.\n\nNegli anni passati si \u00e8 proceduto per \u201cscalini\u201d e il percorso \u00e8 stato graduale. Per le dipendenti private, certifica l\u2019Inps, si \u00e8 passati a 62 anni nel 2012 e 62 anni e 3 mesi nel 2013, quindi a 63 anni e nove mesi nel 2014 e nel 2015, a 65 anni e 7 mesi nel 2016 e nel 2017. Dopo il 2018, quando si arriver\u00e0 ai 66 anni e 7 mesi per tutti, il graduale innalzamento dell\u2019et\u00e0 pensionabile (in base alle aspettative di vita), fino ai 70 anni nel 2050, varr\u00e0 per uomini e donne indistintamente.\n\nPer le lavoratrici autonome i gradini sono stati leggermente diversi, come risulta dal sito dell\u2019Inps: dal 1\u00b0 gennaio 2012 al 31 dicembre 2012 l\u2019et\u00e0 pensionabile si \u00e8 alzata a 63 anni e 6 mesi; dal 1\u00b0 gennaio 2013 al 31 dicembre 2013 a 63 anni e 9 mesi; dal 1\u00b0 gennaio 2014 al 31 dicembre 2015 a 64 anni e 9 mesi; dal 1\u00b0 gennaio 2016 al 31 dicembre 2017 a 66 anni e 1 mese, e dal 1\u00b0 gennaio 2018 al 31 dicembre 2018 a 66 anni e 7 mesi.\n\nBoschi ha ragione anche a proposito del fatto che l\u2019Italia resta sotto la media europea. Guardando ai dati si pu\u00f2 anzi dire che questo sia un eufemismo e che la nostra situazione sia lontanissima dalla media.", "lang": "it"}