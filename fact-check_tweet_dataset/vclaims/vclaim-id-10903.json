{"title": "Secondo Di Maio il governo investe nelle centrali a carbone, ma \u00e8 il contrario", "subtitle": "", "author": "pagellapolitica.it", "date": null, "vclaim_id": "vclaim-id-10903", "url": "https://pagellapolitica.it/dichiarazioni/7969/secondo-di-maio-il-governo-investe-nelle-centrali-a-carbone-ma-e-il-contrario", "vclaim": "Siamo andati a verificare se l\u2019affermazione di Di Maio sia corretta e se l\u2019Italia davvero investa nel carbone.\n\nSecondo il report pi\u00f9 recente della , un\u2019organizzazione internazionale fondata dall'Ocse nel 1974 e della quale fanno parte 29 Paesi - tra cui i principali Stati europei ma anche USA, Canada e Giappone - l\u2019Italia ha una produzione di energia elettrica derivante da carbone pari al 14% del totale: la met\u00e0 rispetto alla media Iea, che \u00e8 del 28%.\n\n\u00c8 invece molto elevata la produzione di elettricit\u00e0 da fonti rinnovabili: l\u2019Italia \u00e8 al 39% mentre la media di tutti i 29 Paesi \u00e8 al 24%. Non solo: facciamo meglio degli altri pi\u00f9 importanti Paesi europei, perch\u00e9 la Francia \u00e8 al 16%, la Gran Bretagna al 25%, la Germania al 29% e la Spagna al 35%.\n\nOggi in Italia sono attive otto centrali di produzione elettrica a carbone, che in totale producono 8 GigaWatt di energia elettrica. Le due pi\u00f9 importanti sono quelle di Torrevaldaliga Nord (660MW), vicino a Civitavecchia, operativa dal 2009 e secondo Assocarboni tra le pi\u00f9 efficienti per rendimento a livello mondiale*, e Brindisi Sud (660MW). Entrambe sono di propriet\u00e0 di Enel Spa. Un\u2019altra centrale a carbone, situata a La Spezia, \u00e8 gi\u00e0 operativa a intermittenza e in via di chiusura.\n\nIl 10 novembre, due giorni prima dell\u2019intervista di Di Maio a , il governo ha presentato la nuova Strategia energetica nazionale, frutto di un percorso durato mesi e che ha coinvolto anche il Parlamento. A occuparsene sono stati in particolare i ministri Calenda e Galletti.\n\nQuesta decisione comporter\u00e0 importanti investimenti infrastrutturali compresi tra i 3,8 e i 4,2 miliardi di euro, che si aggiungeranno ai quasi 12 miliardi gi\u00e0 previsti. Sar\u00e0 in particolare necessario intervenire sulla rete di trasporto, sullo stoccaggio e sulla generazione dell\u2019energia elettrica.\n\nAbbiamo contattato il Ministero dello Sviluppo economico per chiedere se ci fossero stati negli ultimi mesi o anni investimenti sulle centrali a carbone nell\u2019ottica di rafforzare il settore, ma ci \u00e8 stato confermato che non risultano investimenti in tal senso.\n\nIl governo ha annunciato investimenti per 4 miliardi di euro circa nei prossimi otto anni per chiudere tutte le otto centrali a carbone che ancora operano in Italia e rendere cos\u00ec il Paese indipendente dall\u2019utilizzo del combustibile fossile per la produzione di energia elettrica. Il contrario di quello che ha detto Di Maio, quando ha parlato di \u201cgoverno che investe ancora nelle centrali a carbone\u201d. Per il leader del Movimento 5 Stelle il verdetto non pu\u00f2 che essere \u201cPanzana pazzesca\u201d.", "lang": "it"}