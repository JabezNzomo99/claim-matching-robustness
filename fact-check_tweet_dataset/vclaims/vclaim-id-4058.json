{"title": "Vonohet p\u00ebrkthimi i kontratave p\u00ebr TC \u2018Kosova e Re\u2019", "subtitle": "", "author": "kallxo.com", "date": null, "vclaim_id": "vclaim-id-4058", "url": "https://kallxo.com/krypometer/vonohet-perkthimi-i-kontratave-per-tc-kosova-e-re/", "vclaim": "N\u00ebse p\u00ebrkthimi i tet\u00eb marr\u00ebveshjeve do t\u00eb shkoj sipas planit t\u00eb MZhE-s\u00eb dhe p\u00ebrkthimi i nga dy marr\u00ebveshjeve do t\u00eb b\u00ebhet n\u00eb \u00e7do jav\u00eb pasuese at\u00ebher\u00eb p\u00ebrkthimi do t\u00eb p\u00ebrfundoj me 27 maj.\n\nDeri m\u00eb 6 maj, q\u00eb \u00ebsht\u00eb dit\u00eb e diel dhe fundi i k\u00ebsaj jave, do t\u00eb p\u00ebrkthehen dy marr\u00ebveshje, deri m\u00eb 13 maj do t\u00eb p\u00ebrkthehen dy marr\u00ebveshje t\u00eb tjera, deri m\u00eb 20 maj do t\u00eb b\u00ebhet p\u00ebrkthimi po ashtu edhe i dy marr\u00ebveshjeve. P\u00ebrkthimi i dy marr\u00ebveshjeve t\u00eb fundit sipas planit t\u00eb MZhE-s\u00eb pritet t\u00eb b\u00ebhet deri m\u00eb 27 maj.\n\nTet\u00eb marr\u00ebveshjet e n\u00ebnshkruara t\u00eb projektit jan\u00eb: Marr\u00ebveshja e implementimit (Kompania e gjenerimit); marr\u00ebveshja e implementimit (kompania e minierave); marr\u00ebveshja p\u00ebr blerje t\u00eb energjis\u00eb (TCKR); marr\u00ebveshja p\u00ebr furnizim me linjit (Kosova A); Marr\u00ebveshja p\u00ebr furnizim me linjit (Kosova B TCKR); Marr\u00ebveshje shum\u00ebpal\u00ebshe p\u00ebr furnizim me linjit; Marr\u00ebveshja p\u00ebr furnizim me uj\u00eb; Marr\u00ebveshja p\u00ebr sh\u00ebrbimet ndihm\u00ebse (TCKR).\n\nK\u00ebt\u00eb vit do t\u00eb hapet tenderi p\u00ebr p\u00ebrzgjedhjen e kontraktuesit, n\u00eb vitin 2019 do t\u00eb b\u00ebhet p\u00ebrmbyllja financiare dhe do t\u00eb filloj\u00eb nd\u00ebrtimi i termocentralit.", "lang": "sq"}