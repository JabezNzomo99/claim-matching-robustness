{"title": "Assunzioni nelle forze dell\u2019ordine: quello che Salvini non dice", "subtitle": "", "author": "pagellapolitica.it", "date": null, "vclaim_id": "vclaim-id-29256", "url": "https://pagellapolitica.it/dichiarazioni/8213/assunzioni-nelle-forze-dellordine-quello-che-salvini-non-dice", "vclaim": "Il 2 agosto 2018, la ministra per la Pubblica amministrazione Giulia Bongiorno aveva firmato un decreto per autorizzare l\u2019assunzione di 7.975 unit\u00e0 di personale, tra poliziotti, carabinieri, finanzieri e vigili del fuoco. Il Ministero dell\u2019Economia, per\u00f2, non aveva controfirmato il provvedimento, in attesa di un\u2019ulteriore verifica sulle risorse.\n\nNelle settimane successive erano arrivate le rassicurazioni del ministro dell\u2019Interno Salvini, che il 30 settembre 2018 \u2013 in occasione della festa del cinquantesimo anniversario dell\u2019Associazione nazionale polizia di Stato \u2013 aveva annunciato un piano straordinario di assunzioni nella polizia. Pochi giorni dopo, nella conferenza stampa di presentazione del Documento di economia e finanza, il leader della Lega aveva ripetuto la promessa, alzando questa volta il numero a \u00ab10 mila assunzioni\u00bb.\n\nLa legge di Bilancio per il 2018 (n. 205 del 27 dicembre 2017), infatti, prevedeva (art. 1, comma 287) \u00abl\u2019assunzione straordinaria per un contingente massimo di 7.394 unit\u00e0 delle Forze di polizia e del Corpo nazionale dei vigili del fuoco\u00bb tra il 2018 e il 2022. Curiosit\u00e0: la motivazione \u00e8 uguale alla legge di Bilancio per il 2019. Per il governo Gentiloni, infatti, le nuove assunzioni servivano \u00abper incrementare i servizi di prevenzione e di controllo del territorio e di tutela dell\u2019ordine e della sicurezza pubblica, connessi, in particolare, alle esigenze di contrasto al terrorismo internazionale\u00bb, le stesse parole della legge di Bilancio successiva.\n\nCome ha spiegato a febbraio 2019 su il deputato del Partito Democratico Emanuele Fiano, \u00abil ministro Salvini e il governo Conte ha raddoppiato\u00bb le assunzioni previste da Gentiloni e dall'ex ministro dell'Interno Marco Minniti, aggiungendo \u00abaltre circa 7.500 assunzioni\u00bb.\n\nCome specifica la legge di Bilancio per il 2019, questo non avverr\u00e0 \u00abprima del 1\u00b0 ottobre di ciascun anno\u00bb, e dunque prima del 1\u00b0 ottobre 2019. Anche nella legge di Bilancio per lo scorso anno le tempistiche stabilite erano le stesse.\n\n\u00abN\u00e9 le assunzioni del nuovo governo n\u00e9 quelle passate compensano minimamente i pensionamenti\u00bb, ha spiegato a Marco Montebove, responsabile dell\u2019ufficio comunicazione nazionale di Silp Cgil (Sindacato italiano lavoratori polizia). \u00abAvremo quindi un calo previsto del personale, e questo \u00e8 un problema storico. In pi\u00f9 non c\u2019\u00e8 la certezza che le risorse stanziate riescano a coprire tutte le assunzioni programmate\u00bb.\n\n\u00c8 vero che la legge di Bilancio pi\u00f9 recente prevede un piano straordinario di assunzioni. In realt\u00e0 sono poco pi\u00f9 di 7 mila (un migliaio in meno di quelle indicate da Salvini); saranno distribuite nell\u2019arco di cinque anni, ma non partiranno prima del 1\u00b0 ottobre 2019. Gi\u00e0 il precedente esecutivo a guida Pd, nella legge di Bilancio per il 2018, aveva stabilito un numero simile di nuove assunzioni, che sono state di fatto raddoppiate dal nuovo governo.", "lang": "it"}