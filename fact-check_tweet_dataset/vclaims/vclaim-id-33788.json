{"title": "Sanit\u00e0 in Emilia-Romagna: Salvini ha i dati, ma sono sbagliati", "subtitle": "", "author": "pagellapolitica.it", "date": null, "vclaim_id": "vclaim-id-33788", "url": "https://pagellapolitica.it/dichiarazioni/8447/sanita-in-emilia-romagna-salvini-ha-i-dati-ma-sono-sbagliati", "vclaim": "La mobilit\u00e0 sanitaria \u00e8 infatti \u00abun fenomeno complesso\u00bb, scrive l\u2019Istat nel rapporto \u201cLa salute delle Regioni italiane\u201d, pubblicato a settembre 2019. Oltre alla qualit\u00e0 delle prestazioni erogate e ai tempi di attesa, ci sono altri fattori che possono spingere una persona a spostarsi per farsi curare, come la vicinanza degli ospedali per chi vive al confine tra diverse regioni o il verificarsi della malattia/incidente quando ci si trova al di fuori della propria regione per motivi di lavoro o vacanza.\n\nPer quanto riguarda i ricoveri erogati per forme acute di malattia in regime ordinario (ossia con pi\u00f9 giornate di degenza), nel 2017 in Emilia-Romagna il loro numero \u00e8 stato in totale di 555.070. Di questi, 78.941 hanno riguardato cittadini provenienti da altre regioni; 29.951 ricoveri sono stati erogati a emiliano-romagnoli fuori dalla loro regione.\n\nIn questo caso, il numero di chi \u00e8 arrivato in Emilia-Romagna per curarsi \u00e8 stato pi\u00f9 alto di 48.990 unit\u00e0 rispetto a quello di chi \u00e8 andato via.\n\nDiscorso analogo vale per i ricoveri per forme acute di malattia in regime diurno (o day hospital). Nel 2017, l\u2019Emilia-Romagna ha erogato sul suo territorio 118.464 ricoveri di questo tipo: 16.414 hanno coinvolto cittadini di altre regioni, mentre 9.692 ricoveri fuori dall\u2019Emilia-Romagna hanno coinvolto cittadini di questa regione.\n\nAnche in questo caso il \u201csaldo\u201d \u00e8 positivo per la regione: i cittadini che sono venuti in Emilia-Romagna per farsi curare sono 6.722 in pi\u00f9 rispetto agli emiliano-romagnoli che si sono fatti curare al di fuori della propria regione.\n\nI flussi finanziari che vengono presi in considerazione sono sette e riguardano altrettante tipologie di prestazione erogate: medicina generale, specialistica ambulatoriale, farmaceutica, ricoveri ospedalieri e day hospital, cure termali, somministrazione diretta di farmaci e trasporti con ambulanza ed elisoccorso.\n\nNel 2017, l\u2019Emilia-Romagna ha avuto un saldo positivo ( ) tra crediti e debiti superiore ai 300 milioni di euro, seconda solo alla Lombardia (oltre 800 milioni di euro). Al terzo posto, troviamo la Toscana (quasi 140 milioni di euro) e al quarto posto il Veneto (oltre 138 milioni di euro).\n\nIn totale, secondo le elaborazioni Gimbe, nel 2017 il valore della mobilit\u00e0 sanitaria regionale ha superato i 4 miliardi e 578 milioni di euro, circa il 4 per cento della spesa sanitaria totale (che ha superato i 113 miliardi e 131 milioni di euro).\n\nSecondo il leader della Lega Matteo Salvini, in Emilia-Romagna \u00absono pi\u00f9 quelli che escono\u00bb per farsi curare rispetto a quelli che arrivano. Abbiamo verificato che cosa dicono i dati sulla mobilit\u00e0 sanitaria e il leader della Lega ha torto.", "lang": "it"}