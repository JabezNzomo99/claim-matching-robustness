{"title": "Davvero il governo taglia i parlamentari ma assume alla Camera?", "subtitle": "", "author": "pagellapolitica.it", "date": null, "vclaim_id": "vclaim-id-24997", "url": "https://pagellapolitica.it/dichiarazioni/8353/davvero-il-governo-taglia-i-parlamentari-ma-assume-alla-camera", "vclaim": "La riduzione del numero di parlamentari \u00e8 uno degli impegni presi da Lega e Movimento 5 stelle nel Contratto di Governo. Come abbiamo verificato nel nostro progetto , questa promessa \u00e8 in corso di realizzazione: l\u2019esecutivo si \u00e8 impegnato a ridurre il numero di parlamentari passando dagli attuali 945 (630 deputati e 315 senatori) alla cifra totale di 600 divisi in \u00ab400 deputati e 200 senatori\u00bb.\n\nIl disegno di legge costituzionale (ddl 214) che dispone il taglio del numero dei parlamentari \u00e8 stato approvato in prima lettura sia al Senato (il 7 febbraio 2019) sia alla Camera (il 9 maggio 2019). L\u201911 luglio 2019 il disegno di legge \u00e8 stato approvato in seconda lettura al Senato ed il 16 luglio \u00e8 stato assegnato alla Camera per il secondo esame.\n\nIl regolamento della Camera (art. 51) conferma quanto sopra riportato e specifica che le assunzioni di personale avvengono attraverso un concorso pubblico, fatta eccezione per gli operatori e i collaboratori tecnici che sono assunti a contratto con delle prove di qualificazione (art. 55).\n\nLo scorso 9 maggio aveva annunciato l\u2019assunzione alla Camera, a partire da luglio, di un numero variabile tra le 250 e le 300 persone. Il quotidiano romano parlava di un primo bando su \u00abquattro bandi previsti\u00bb e che \u00abgli altri tre si svolgeranno nel 2020\u00bb.\n\nIl presidente della Camera aveva riportato alcune scadenze: \u00abEntro il 15 luglio ci sar\u00e0 il via libera al primo bando di concorso, quello per i consiglieri parlamentari sia con professionalit\u00e0 generale sia con professionalit\u00e0 tecnica, quindi informatici, edili e impiantistici\u00bb, nel 2020 partiranno poi altri concorsi per segretari e documentaristi.\n\nAbbiamo infatti passato in rassegna i contenuti della Gazzetta ufficiale del 15 luglio (e dei giorni successivi [1]): non si parla mai di alcun bando. Inoltre non \u00e8 stato pubblicato nessun comunicato che tratti l\u2019argomento da parte della Camera.\n\nAbbiamo contattato gli uffici responsabili per dei chiarimenti e siamo in attesa di una loro risposta.\n\nCome abbiamo verificato in passato, il taglio dei parlamentari (345 in tutto tra deputati e senatori) farebbe risparmiare allo Stato pi\u00f9 di 400 milioni di euro a legislatura. A questi andrebbero poi ad aggiungersi, ragionando a lungo termine, i risparmi indiretti e i risparmi sui trattamenti previdenziali. Data la dichiarazione rilasciata da Gasparri guardiamo, nello specifico, a Montecitorio.\n\nVista la data di pubblicazione dell\u2019articolo (2013) e l\u2019impossibilit\u00e0 di trovare documenti ufficiali a riguardo (abbiamo contattato gli uffici competenti ma siamo ancora in attesa di una loro risposta), dobbiamo prendere con le pinze e considerare solo come una stima approssimata quanto riportato dal quotidiano di Confindustria.\n\nLe ultime assunzioni alla Camera risalgono al 2003: sono dunque 16 anni che lo Stato italiano non prevede di aumentare il personale amministrativo di Montecitorio. \u00c8 quindi probabile che le nuove assunzioni siano state decise in vista di un possibile turn over del personale della pubblica amministrazione da tempo annunciato dal ministro Giulia Bongiorno.\n\nSu Twitter, il senatore di Forza Italia Maurizio Gasparri ha accusato il M5s di \u00abipocrisia\u00bb. Secondo Gasparri, \u00abmentre si taglia il numero dei parlamentari\u00bb il presidente della Camera Roberto Fico avrebbe previsto delle \u00abnuove assunzioni di funzionari e impiegati\u00bb.\n\nFonti stampa e lo stesso presidente Fico hanno parlato di nuove assunzioni alla Camera. In particolare, a luglio 2019, si sarebbero dovuti assumere dei consiglieri parlamentari (fino a 300 secondo quanto riportato dalla stampa). Al 24 luglio 2019 non \u00e8 stato per\u00f2 pubblicato alcun bando e non ci \u00e8 stato possibile trovare alcun documento che certifichi che le assunzioni sono in corso. Abbiamo contattato gli uffici competenti ma siamo in attesa di una loro risposta.\n\nAbbiamo stimato che il taglio dei parlamentari porterebbe a un risparmio di pi\u00f9 di 400 milioni di euro a legislatura. D\u2019altra parte, prendendo in esame lo stesso arco temporale, l\u2019assunzione dei consiglieri parlamentari avrebbe un costo in stipendi di circa 96 milioni di euro. Le ultime assunzioni alla Camera sono state fatte 16 anni fa, nel 2003: \u00e8 quindi probabile che oggi ne siano necessarie delle nuove per favorire il turn over dei dipendenti.", "lang": "it"}