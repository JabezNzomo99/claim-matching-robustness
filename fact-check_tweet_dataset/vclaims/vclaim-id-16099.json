{"title": "O ile wzros\u0142o \u015bwiadczenie piel\u0119gnacyjne za rz\u0105d\u00f3w PO-PSL?", "subtitle": "O ile wzros\u0142o \u015bwiadczenie piel\u0119gnacyjne za rz\u0105d\u00f3w PO-PSL? Sprawdzamy co na ten temat powiedzia\u0142a Ewa Kopacz. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16099", "url": "https://demagog.org.pl/wypowiedzi/o-ile-wzroslo-swiadczenie-pielegnacyjne-za-rzadow-po-psl/", "vclaim": "O ile wzros\u0142o \u015bwiadczenie piel\u0119gnacyjne za rz\u0105d\u00f3w PO-PSL?\n\nZgodnie z ustaw\u0105 z dnia 28 listopada 2003 r. o \u015bwiadczeniach rodzinnych wysoko\u015b\u0107 \u015bwiadczenia piel\u0119gnacyjnego wynosi 420 z\u0142 miesi\u0119cznie.\n\nPierwsza podwy\u017cka \u015bwiadczenia nast\u0105pi\u0142a na skutek Rozporz\u0105dzenia Rady Ministr\u00f3w z dnia 11 sierpnia 2009r. kiedy kwota ta zosta\u0142a podniesiona do 520 z\u0142.\n\nKolejna tymczasowa podwy\u017cka nast\u0105pi\u0142a w czerwcu 2012 roku. W\u00f3wczas Rada Ministr\u00f3w przyj\u0119\u0142a uchwa\u0142\u0119 Nr 104/2012 w sprawie ustanowienia rz\u0105dowego programu wspierania niekt\u00f3rych os\u00f3b pobieraj\u0105cych \u015bwiadczenie piel\u0119gnacyjne oraz rozporz\u0105dzenie w sprawie szczeg\u00f3\u0142owych warunk\u00f3w realizacji rz\u0105dowego programu wspierania niekt\u00f3rych os\u00f3b pobieraj\u0105cych \u015bwiadczenie piel\u0119gnacyjne. Na mocy tych dokument\u00f3w niekt\u00f3re osoby pobieraj\u0105ce \u015bwiadczenie otrzyma\u0142y podwy\u017ck\u0119 w kwocie 100 z\u0142, co oznacza, \u017ce \u015bwiadczenie piel\u0119gnacyjne wynosi\u0142o 620 z\u0142.\n\nW marcu 2013 roku rz\u0105d podj\u0105\u0142 decyzj\u0119 o ponownym podwy\u017cszeniu \u015bwiadczenia o 200 z\u0142. W wyniku tej decyzji \u015bwiadczenie piel\u0119gnacyjne wynosi\u0142o w\u00f3wczas 820 z\u0142.\n\nUstawa z dnia 24 kwietnia 2014 r. o zmianie ustawy o \u015bwiadczeniach rodzinnych wprowadzi\u0142a \u015bwiadczenie w okresie od 1 maja do 31. grudnia 2014 roku w wysoko\u015bci 800 z\u0142, w roku 2015 w wysoko\u015bci 1200 z\u0142, a w roku 2016 w wysoko\u015bci 1300 z\u0142. Ponadto od 2017 r. ustawa przewiduje jego coroczn\u0105 waloryzacj\u0119. Wypowied\u017a kwalifikujemy jako prawdziw\u0105 poniewa\u017c w czasie trwania rz\u0105d\u00f3w PO zosta\u0142a ustalona kwota 1300 z\u0142 \u015bwiadczenia piel\u0119gnacyjnego.", "lang": "pl"}