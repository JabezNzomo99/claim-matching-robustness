{"title": "Quanti sono gli italiani che fanno uso di cannabis", "subtitle": "Per l'ex segretario di Possibile, Giuseppe Civati, si tratta di 5-6 milioni di persone. Abbiamo verificato", "author": "www.agi.it", "date": "2018-04-20T07:00+0200", "vclaim_id": "vclaim-id-10480", "url": "https://www.agi.it/fact-checking/quanti_italiani_fumano_cannabis_marijuana_civati-3788791/news/2018-04-20/", "vclaim": "Giuseppe Civati, fondatore ed ex segretario di Possibile, ex parlamentare del Pd, il 18 aprile sul suo sito internet si \u00e8 occupato di droghe leggere e, tra le altre cose, ha scritto: \u201cUn consumo che dilaga, nel nostro paese, proprio mentre la cannabis \u00e8 vietata, bollata ancora con infamit\u00e0, mentre ne fanno uso 5-6 milioni di italiani\u201d.\n\nCivati ha ragione sui numeri del consumo della cannabis in Italia e sulla sua situazione legislativa? Siamo andati a verificare.\n\nIn Italia il consumo di droghe leggere \u00e8 vietato (art. 75 del d.P.R. 309/1990 \u201cJervolino-Vassalli\u201d) ma non \u00e8 un reato, \u00e8 un illecito. Viene cio\u00e8 punito non con delle pene ma con delle sanzioni amministrative (es. sospensione della patente di guida, della licenza di porto d'armi, del passaporto etc.).\n\nLa normativa era stata cambiata in senso restrittivo durante il terzo governo Berlusconi, dalla legge Fini-Giovanardi, nel 2006, ma la sentenza della Corte Costituzionale n. 32 del 2014 ha bocciato la riforma voluta dal centrodestra. In questo modo, in particolare, \u00e8 venuta meno l\u2019equiparazione tra droghe pesanti e droghe leggere stabilita dalla Fini-Giovanardi ed \u00e8 tornata pienamente in vigore la Jervolino-Vassalli.\n\nIn Italia i primi sono il 31,9% della popolazione di et\u00e0 compresa tra i 15 e i 64 anni, corrispondenti cio\u00e8 \u2013 se guardiamo a quanti abitanti ha l\u2019Italia in quella fascia d\u2019et\u00e0 secondo l\u2019Istat \u2013 a oltre 12,4 milioni di persone. I secondi sono il 9,2%, cio\u00e8 quasi 3,6 milioni e i terzi, infine, sono il 4,4%, cio\u00e8 1,7 milioni circa.\n\nCome si vede, i dati sono diversi da quelli menzionati dal Dipartimento per le politiche antidroga, ma \u00e8 possibile che questo dipenda dalle diverse metodologie di indagine. Se stiamo a chi ha fatto uso di cannabis \u201cnell\u2019ultimo mese\u201d, ad esempio, l\u2019Emcdda indica una cifra ben al di sotto dei due milioni.\n\nCivati ha ragione nel ricordare che ad oggi la cannabis in Italia sia ancora vietata, anche se il suo consumo non \u00e8 un reato ma un illecito. Corretta poi la stima di 5-6 milioni di consumatori: secondo l\u2019Istat, citato dal Dipartimento per le politiche antidroga nella sua relazione al Parlamento, nel 2014 erano 6,2 milioni. I dati di una recente indagine statistica europea oscillano tra una cifra assai pi\u00f9 alta tra chi ha fatto uso di cannabis una volta nella vita (oltre 12 milioni) e chi invece lo ha fatto di recente (meno di due milioni). Infine, i dati Istat indicano che il consumo sembra in sensibile aumento - anche se parlare di \u201cdilagare\u201d \u00e8 forse eccessivo - rispetto ai dati del 2011.", "lang": "it"}