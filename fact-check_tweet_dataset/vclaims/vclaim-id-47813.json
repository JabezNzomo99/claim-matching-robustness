{"title": "La Campania \u00e8 la regione che ha fatto \u00abmeno tamponi\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-47813", "url": "https://pagellapolitica.it/dichiarazioni/8581/la-campania-e-la-regione-che-ha-fatto-meno-tamponi", "vclaim": "Secondo i dati pi\u00f9 aggiornati della Protezione civile, dall\u2019inizio dell\u2019epidemia al 19 aprile 2020 (ore 17) in Italia erano stati fatti 1.356.541 tamponi. Ricordiamo, come abbiamo spiegato di recente, che questo dato non \u00e8 sovrapponibile al numero totale di persone testate (ad oggi sconosciuto). Il numero totale dei test effettuati comprende infatti anche i tamponi fatti pi\u00f9 volte alla stessa persona, per esempio per capire se \u00e8 guarita o meno.\n\n\u00c8 anche vero, per\u00f2, che in questa area del Paese i contagi sono ad oggi molto inferiori rispetto al Nord. La Campania \u00e8 infatti la nona regione d\u2019Italia per numero di contagiati (4.029 su 178.972) e l\u2019undicesima per decessi (304 su 23.660), pur essendo la terza regione pi\u00f9 popolosa del Paese.\n\nCome mostra la Figura 1, poi, in Campania la percentuale dei positivi ai tamponi \u00e8 dell\u20198,4 per cento (p. 11), rispetto a una media nazionale del 13,2 per cento e a dati di regioni come Lombardia e Piemonte, dove si arriva rispettivamente al 25,1 per cento e al 21,8 per cento.\n\nSecondo Luigi De Magistris, la Campania \u00e8 la regione che in tutta Italia \u00abha fatto meno tamponi\u00bb. Abbiamo verificato e i dati gli danno (quasi) ragione.", "lang": "it"}