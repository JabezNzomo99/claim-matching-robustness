{"title": "Reati di corruzione: la diatriba tra Renzi e Di Maio", "subtitle": "", "author": "pagellapolitica.it", "date": null, "vclaim_id": "vclaim-id-17019", "url": "https://pagellapolitica.it/dichiarazioni/7305/reati-di-corruzione-la-diatriba-tra-renzi-e-di-maio", "vclaim": "Uno dei temi ricorrenti nel dibattito italiano sulla giustizia \u00e8 la modifica della legge sulla prescrizione: molti dicono che un numero eccessivo di reati vada estinto proprio perch\u00e9 i termini entro cui, secondo la legge, bisogna arrivare a una condanna sono troppo stretti. Ospite della trasmissione su Raitre, Matteo Renzi ha parlato della prescrizione e ha accusato implicitamente di incoerenza l\u2019esponente del M5S Luigi Di Maio, dicendo che una legge in materia \u00e8 stata gi\u00e0 votata e che il movimento ha votato contro.\n\nChe cosa \u00e8 successo da allora? Dopo il voto della Camera, il ddl \u00e8 poi passato al Senato, dove \u00e8 fermo in commissione Giustizia. Pochi giorni fa \u00e8 stato annunciato che il ddl verr\u00e0 unito a quello di riforma del processo penale, anch\u2019esso gi\u00e0 approvato in prima lettura dalla Camera e all\u2019esame del Senato.\n\nInsomma, \u00e8 vero, come dice Renzi, che un testo sulla prescrizione per la corruzione \u00e8 stato \u201cvotato\u201d, ma l\u2019approvazione definitiva non \u00e8 ancora avvenuta. Al di l\u00e0 della procedura, la questione principale \u00e8 il disaccordo politico tra gli alleati di maggioranza: ancora il 28 aprile scorso Renato Schifani, capogruppo di Area Popolare (che comprende Ncd e Udc) al Senato, ha dichiarato che \u201cnon c\u2019\u00e8 nessun accordo\u201d sul tema della prescrizione.\n\nChi ha votato contro e chi ha favore\n\nOpenPolis ci permette di vedere scheda dedicata al provvedimento esito della votazione del 24 marzo, quando il ddl venne approvato con 274 favorevoli, 26 contrari e 121 astenuti. Proprio tra gli astenuti (non tra i contrari, come ha detto Renzi) si trovano gli esponenti del Movimento 5 Stelle e anche l\u2019onorevole Luigi Di Maio.\n\nRenzi dice che l\u2019allungamento dei tempi per la prescrizione \u00e8 gi\u00e0 stato votato in parlamento e che allora Di Maio vot\u00f2 contro. C\u2019\u00e8 stato effettivamente un primo voto alla Camera su un ddl in materia, il cui destino parlamentare \u00e8 molto lungo e faticoso. In quella occasione, per\u00f2, il M5S - e Di Maio - si astennero e non votarono contro. \u201cN\u00ec\u201d per il Presidente del Consiglio.", "lang": "it"}