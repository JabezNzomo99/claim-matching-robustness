{"title": "Nei, nye tall viser ikke \u00f8kt mistillit til forskere og voksende tro p\u00e5 konspirasjonsteorier blant nordmenn", "subtitle": "Basert p\u00e5 tall fra \u00e9n unders\u00f8kelse gjennomf\u00f8rt i 2017, sl\u00e5r Aftenposten fast at nordmenn har \u00f8kt mistillit til forskere og voksende tro p\u00e5 konspirasjonsteorier.", "author": "www.faktisk.no", "date": null, "vclaim_id": "vclaim-id-6271", "url": "https://www.faktisk.no/faktasjekker/0xd/nei-nye-tall-viser-ikke-okt-mistillit-til-forskere-og-voksende-tro-pa-konspirasjonsteorier-blant-no", "vclaim": "S\u00f8ndag 17. september publiserte Aftenposten en sak om en ny unders\u00f8kelse p\u00e5 nett. \u00abNy unders\u00f8kelse: Nesten halvparten av nordmenn stoler ikke p\u00e5 forskning\u00bb, l\u00f8d tittelen. I ingressen kunne vi lese f\u00f8lgende:\n\nDagen etter, mandag 18. september, ble den samme saken publisert i Aftenpostens papiravis. Artikkelen ble ogs\u00e5 henvist til p\u00e5 forsiden av kulturdelen i avisa:\n\u2022 \u00ab46 prosent er enige i at forskningsresultater ofte er kj\u00f8pt av industri eller myndigheter og dermed ikke er til \u00e5 stole p\u00e5.\u00bb\n\u2022 \u00abHele to av fem mener forskningsresultater i stor grad er preget av forskernes egne holdninger og synspunkter.\u00bb\n\u2022 \u00abIf\u00f8lge unders\u00f8kelsen mener snaut en av ti det er sannsynlig at norske myndigheter har et hemmelig chemtrails-program for \u00e5 sende skadelige kjemikalier ut i luften.\u00bb\n\u2022 \u00abEn tredjedel tror p\u00e5 paranormale fenomener som ikke kan forklares av vitenskapen.\u00bb\n\u2022 \u00abHver fjerde nordmann sier de ikke tror vi noensinne vil f\u00e5 vite hvem som 'egentlig' sto bak terrorangrepene 11. september 2001.\u00bb\n\nMen viser disse tallene at mistilliten \u00f8ker? Og at nordmenn har en voksende tro p\u00e5 konspirasjonsteorier?\n\nFaktisk.no tar kontakt med de to Aftenposten-journalistene som har skrevet artikkelen, Erlend Tro Klette og Thea Stor\u00f8y Elnan, for \u00e5 h\u00f8re hvilken dokumentasjon som ligger til grunn for p\u00e5standene. Sistnevnte svarer f\u00f8lgende i en e-post:\n\nThomas Evensen er kommunikasjonsdirekt\u00f8r i Forskningsr\u00e5det. Unders\u00f8kelsen som Aftenposten omtaler, er gjennomf\u00f8rt av Kantar TNS p\u00e5 vegne av nettopp Forskningsr\u00e5det. Aftenposten fikk tilgang p\u00e5 tallene fra unders\u00f8kelsen f\u00f8r resultatene ble offentlig publisert, og var dermed f\u00f8rste medie til \u00e5 omtale unders\u00f8kelsen. H\u00f8yt oppe i Aftenpostens sak gj\u00f8res leserne ogs\u00e5 oppmerksomme p\u00e5 at Aftenposten og Forskningsr\u00e5det to dager senere inviterer til gratis debatt om fakta og tillit.\n\nI artikkelen skriver de to Aftenposten-journalistene ingenting om tidligere holdningsunders\u00f8kelser som omhandler nordmenns tillit til forskere og/eller forskning. Med unntak av i ingressen, nevnes det ingen steder i artikkelen at nordmenn har st\u00f8rre mistillit til forskere n\u00e5 enn tidligere. Heller ikke den p\u00e5st\u00e5tte voksende troen p\u00e5 konspirasjonsteorier, skrives det mer om.\n\nFaktisk.no tar kontakt med Forskningsr\u00e5det, for \u00e5 h\u00f8re om samme unders\u00f8kelse er gjennomf\u00f8rt tidligere. Kommunikasjonsdirekt\u00f8r Evensen sender over holdningsunders\u00f8kelser fra 2015 og 2016, som ble gjennomf\u00f8rt av Ipsos MMI. Ingen av de nevnte p\u00e5standene fra 2017-unders\u00f8kelsen ble tatt opp i 2015-unders\u00f8kelsen. To av p\u00e5standene samsvarer helt eller delvis med p\u00e5stander fra 2016-unders\u00f8kelsen.\n\nB\u00e5de i 2016 og i 2017 ble utvalget bedt om \u00e5 rangere egen mening om disse p\u00e5standene:\n\nI tillegg til at p\u00e5standene fremstilt i grafen over ikke samsvarer, er ogs\u00e5 det ene svaralternativet et annet. I unders\u00f8kelsen til Ipsos MMI kunne de spurte svare med \u00ablitt uenig\u00bb, mens Kantar TNS opererer med \u00abganske uenig\u00bb. Utvalget i sistnevnte unders\u00f8kelse var over dobbelt s\u00e5 stort som i f\u00f8rste unders\u00f8kelse.\n\nP\u00e5standen som fremkommer av grafen over, var likt formulert i b\u00e5de 2016- og 2017-unders\u00f8kelsen. Her varierer fortsatt svaralternativene, \u00ablitt uenig\u00bb i 2016 og \u00abganske uenig\u00bb i 2017, samt at utvalget for 2017-unders\u00f8kelsen fortsatt er over dobbelt s\u00e5 stort.\n\nVidere kan vi se p\u00e5 p\u00e5standene/sp\u00f8rsm\u00e5lene som kan sies \u00e5 omhandle konspirasjonsteorier i \u00e5rets unders\u00f8kelse. Resultatene ser slik ut:\n\nAftenpostens journalister p\u00e5st\u00e5r alts\u00e5 at de nye tallene fra 2017-unders\u00f8kelsen gjennomf\u00f8rt av Kantar TNS p\u00e5 vegne av Forskningsr\u00e5det, viser at mistilliten til forskere \u00f8ker og at det eksisterer en voksende tro p\u00e5 konspirasjonsteorier blant nordmenn.\n\nDe nye tallene, som Aftenposten omtaler, tar kun for seg svarene gitt av respondenter i 2017. Tallene sier ikke noe om utviklingen over tid. Kun to av p\u00e5standene Aftenposten trekker frem, er blitt rangert \u00e9n gang tidligere - i 2016. Fordi unders\u00f8kelsen er noe endret fra 2016 til 2017, er ikke tallene n\u00f8dvendigvis sammenliknbare.\n\nI de tidligere holdningsunders\u00f8kelsene, gjennomf\u00f8rt p\u00e5 vegne av Forskningsr\u00e5det, har det aldri blitt tatt opp hvorvidt folk tror p\u00e5 konspirasjonsteorier eller ikke. Et annet problem er at kun to konspirasjonsteorier adresses - derfor kan ikke p\u00e5standen/sp\u00f8rsm\u00e5lene sies \u00e5 gi svar p\u00e5 hvor mange nordmenn som totalt tror p\u00e5 konspirasjonsteorier generelt.\n\nP\u00e5 sp\u00f8rsm\u00e5l om hvorvidt resultatene fra 2016-unders\u00f8kelsen er sammenliknbare med resultatene fra 2017-unders\u00f8kelsen, svarer kommunikasjonsdirekt\u00f8ren dette:", "lang": "no"}