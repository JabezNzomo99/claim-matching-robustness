{"title": "Salvini ha ragione sugli sbarchi pi\u00f9 che quadruplicati", "subtitle": "", "author": "pagellapolitica.it", "date": null, "vclaim_id": "vclaim-id-52617", "url": "https://pagellapolitica.it/dichiarazioni/8599/salvini-ha-ragione-sugli-sbarchi-piu-che-quadruplicati", "vclaim": "sostenuta ha scritto il 5 maggio su Twitter che \u00abgli sbarchi aumentano (+350%)\u00bb. Il numero, riferito agli arrivi via mare in Italia registrati dal Ministero dell\u2019Interno tra il 1\u00b0 gennaio e il 4 maggio 2020 e lo stesso periodo del 2019, \u00e8 corretto.\n\nTra il 1\u00b0 gennaio e il 4 maggio nel 2020 sono sbarcati in Italia in totale 3.587 migranti. Nello stesso periodo del 2019 ne erano sbarcati 842.\n\nCome anticipato, i numeri del 2019 e del 2020 sono comunque molto bassi. Nel 2018, ad esempio, nello stesso periodo erano sbarcate 9.474 persone, quasi il triplo degli arrivi nel 2020. E, come vedremo, rispetto agli anni dell\u2019emergenza migratoria i numeri attuali sono molto contenuti.\n\nNei primi quattro mesi del 2017 erano sbarcate pi\u00f9 di 37 mila persone, oltre 10 volte tanto i numeri del 2020. Nel 2016 gli sbarchi tra gennaio e aprile, incluso, erano poi stati quasi 28 mila e nel 2015 pi\u00f9 di 26 mila. Stiamo insomma parlando di numeri di un ordine di grandezza superiore rispetto a quelli attuali.\n\nMatteo Salvini ha affermato il 5 maggio che gli sbarchi siano aumentati del 350 per cento. Il numero \u00e8 leggermente impreciso ma sostanzialmente corretto, se riferito agli sbarchi avvenuti tra il 1\u00b0 gennaio e il 4 maggio 2020 rispetto allo stesso periodo del 2019.", "lang": "it"}