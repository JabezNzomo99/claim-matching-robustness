{"title": "Co to jest \"patriot act\"?", "subtitle": "Co to jest \"patriot act\"? Sprawdzamy co na ten temat powiedzia\u0142 W\u0142odzimierz Cimoszewicz. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10753", "url": "https://demagog.org.pl/wypowiedzi/co-to-jest-patriot-act/", "vclaim": "Co to jest \u201epatriot act\u201d?\n\n23 pa\u017adziernika 2001 r. zosta\u0142 wniesiony do Izby Reprezentant\u00f3w projekt ustawy Uniting and Strengthening America by Providing Appropriate Tools Required to Intercept and Obstruct Terrorism (USA PATRIOT ACT) Act of 2001.\n\nInicjatywa ustawodawcza prowadz\u0105ca do uchwalenia aktu by\u0142a bezpo\u015brednim wynikiem atak\u00f3w z 11 wrze\u015bnia 2001.\n\nW wyniku ustawy m.in. zaktualizowano prawo odnosz\u0105ce si\u0119 do zastosowania nowych technologii (np. zwi\u0119kszono finansowanie technicznego centrum wsparcia FBI); rozszerzono procedury nadzoru uprawniaj\u0105ce s\u0142u\u017cby do przechwytywania przewod\u00f3w, \u0142\u0105czno\u015bci elektronicznej mog\u0105cej mie\u0107 zwi\u0105zek z terroryzmem; rozszerzono jurysdykcj\u0119 Secret Service; nadano prawo do ujawnienia s\u0142u\u017cbom akt dotycz\u0105cych edukacji obywateli oraz baz danych National Center for Education Statistics; zaostrzono przepisy prawne w stosunku do os\u00f3b podejrzanych o terroryzm; zwi\u0119kszono uprawnienia Centralnej Agencji Wywiadowczej (CIA); zwi\u0119kszono ilo\u015b\u0107 narz\u0119dzi agencji rz\u0105dowych w celu monitorowania zagro\u017cenia terrorystycznego (m.in. sprawdzanie poczty elektronicznej i rozm\u00f3w telefonicznych).\n\nNadu\u017cycia zwi\u0105zane z szerokimi uprawnieniami dla agencji rz\u0105dowych USA (w szczeg\u00f3lno\u015bci dla National Security Agency \u2013 NSA) wynikaj\u0105cych z Patriot Act ujawni\u0142 Edward Snowden w 2013 r.\n\nZ informacji udost\u0119pnionych przez Snowdena wynika\u0142o, \u017ce masowo pods\u0142uchiwani byli wszyscy Amerykanie (program PRISM), a tak\u017ce czo\u0142owi politycy z ca\u0142ego \u015bwiata.\n\nW zwi\u0105zku z powy\u017cszym wypowied\u017a W\u0142odzimierz Cimoszewicza zostaje uznana za prawdziw\u0105.", "lang": "pl"}