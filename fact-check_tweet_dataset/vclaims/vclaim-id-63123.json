{"title": "No, l\u2019Italia di Conte non \u00e8 come l\u2019Ungheria di Orb\u00e1n", "subtitle": "", "author": "pagellapolitica.it", "date": null, "vclaim_id": "vclaim-id-63123", "url": "https://pagellapolitica.it/dichiarazioni/8565/no-litalia-di-conte-non-e-come-lungheria-di-orban", "vclaim": "\u00abCi sorprende che qualcuno si scandalizzi oggi perch\u00e9 Orb\u00e1n adotta provvedimenti straordinari, non particolarmente diversi da quelli adottati dall\u2019Italia con addirittura un minor mandato da parte del Parlamento\u00bb, ha scritto Meloni su Facebook, ammettendo per\u00f2 di non conoscere \u00abnel dettaglio\u00bb quanto votato in Ungheria. Il 30 marzo un messaggio di sostegno per Orb\u00e1n era arrivato anche dal leader della Lega Matteo Salvini.\n\nSia Meloni che Salvini nelle ultime settimane hanno pi\u00f9 volte criticato il presidente del Consiglio italiano Giuseppe Conte per aver coinvolto poco, a detta loro, il Parlamento italiano nelle scelte in tema di emergenza. Allo stesso tempo, per\u00f2, ora difendono il governo Orb\u00e1n, che ha chiesto e ottenuto pi\u00f9 poteri.\n\nAl 1\u00b0 aprile i contagiati in Ungheria erano 492, con 16 morti, uno dei dati pi\u00f9 bassi di tutto il continente. Da un paio di settimane nel Paese sono state chiuse scuole e universit\u00e0, vietati gli assembramenti al chiuso di 100 o pi\u00f9 persone e ridotti gli orari dei ristoranti e dei bar. Gli spostamenti delle persone non sono per\u00f2 stati limitati ai livelli di Italia, Spagna e Francia.\n\nIl 30 marzo la legge \u00e8 stata poi firmata e difesa apertamente dal presidente della Repubblica d\u2019Ungheria J\u00e1nos \u00c1der \u2013 politico che proviene dallo stesso partito di Orb\u00e1n e suo ex ministro della Giustizia \u2013 che, come vedremo meglio pi\u00f9 avanti, \u00e8 una figura non del tutto assimilabile a quella del nostro presidente della Repubblica, Sergio Mattarella.\n\nQuesto pu\u00f2 essere fatto per \u00abdifendere la vita, la salute, le persone, le propriet\u00e0 e i diritti dei cittadini, e per garantire la stabilit\u00e0 dell\u2019economia nazionale\u00bb, un\u2019espressione molto vaga e generale secondo i critici.\n\n\u00c8 vero che il Parlamento pu\u00f2 ritirare questi nuovi poteri e porre fine allo stato d\u2019emergenza, che ad oggi non ha una scadenza. Ma come abbiamo visto l\u2019Aula \u00e8 saldamente in mano a Orb\u00e1n.\n\n\u00abNon esiste una data precisa che indica la fine dello stato di emergenza\u00bb, ha spiegato a Sandor Lederer, co-fondatore e direttore di , un\u2019organizzazione ungherese che si batte contro la corruzione e per una maggiore trasparenza delle istituzioni. \u00abLo stabilir\u00e0 il Parlamento [che, come abbiamo detto, \u00e8 controllato dal partito di Orb\u00e1n n.d.r.], ma non \u00e8 chiaro per esempio se la crisi economica che ci sar\u00e0 dopo l\u2019emergenza coronavirus sar\u00e0 essa stessa considerata un nuovo periodo d\u2019emergenza\u00bb.\n\nIl Parlamento ungherese per ora resta aperto e, in base alla nuova legge, deve anzi essere \u00abinformato\u00bb dal governo sui nuovi decreti speciali. Secondo i critici di Orb\u00e1n, tuttavia, il Parlamento ha di fatto perso i pochi poteri che le erano rimasti.\n\nIl presidente \u00c1der, in un breve comunicato del 30 marzo, ha difeso comunque la nuova legge, dicendo che \u00e8 \u00abtemporanea\u00bb, \u00abmirata solo a contrastare l\u2019emergenza coronavirus\u00bb e \u00abmodificabile dal Parlamento\u00bb.\n\n\u00abNon \u00e8 chiaro chi stabilisce la veridicit\u00e0 di un\u2019informazione, perch\u00e9 le parole usate nel testo della legge sono abbastanza vaghe da poter includere qualsiasi critica nei confronti della politica, sanitaria e non, del governo\u00bb, ha scritto il 31 marzo in un approfondimento l\u2019Istituto per gli studi di politica internazionale (Ispi).\n\nHa senso paragonare questa situazione che si \u00e8 creata in Ungheria con quanto sta avvenendo in Italia? Su Facebook Meloni ha scritto che i \u00abprovvedimenti straordinari\u00bb di Orb\u00e1n non sono \u00abparticolarmente diversi da quelli adottati dall\u2019Italia\u00bb.\n\nInoltre, lo stato d\u2019emergenza, in base alla delibera del Consiglio dei ministri dura sei mesi e ha quindi una data di scadenza, il 31 luglio 2020, a differenza di quanto sta avvenendo in Ungheria.\n\nAl momento, dunque, in Italia non sono state introdotte novit\u00e0 sul piano del diritto: il governo e il Parlamento hanno gli stessi poteri che avevano prima, anche se non sono mancate le critiche nel modo in cui l\u2019esecutivo sta gestendo l\u2019emergenza, proprio dal punto di vista delle norme approvate.\n\nQuali sono queste \u201cfonti normative\u201d? In breve, per gestire l\u2019emergenza il governo sta facendo ricorso a due strumenti specifici: i decreti-legge, regolati dall\u2019articolo 77 della Costituzione e che devono essere convertiti in legge dal Parlamento, e i decreti del Presidente del Consiglio (Dpcm), che devono avere alla propria base delle leggi (o dei decreti-legge) ma che non necessitano di approvazione parlamentare.\n\n\u00c8 sulla base di questo articolo, per esempio, che il 9 marzo Conte ha firmato il Dpcm per limitare gli spostamenti delle persone su tutto il territorio nazionale, o quello del 22 marzo per la chiusura delle attivit\u00e0 produttive non essenziali (misure richieste pi\u00f9 volte da Meloni e dal centrodestra prima che Conte le approvasse).\n\n\u00abConsidero la scelta di affidarsi al Dpcm, pur coperti dai primi decreti legge, un punto di debolezza, non di forza\u00bb, ha detto ad il 21 marzo Francesco Clementi, docente di Diritto pubblico comparato all\u2019Universit\u00e0 di Perugia. \u00abIn una disciplina dell\u2019emergenza diffusa, elastica e non costituzionalizzata come l\u2019abbiamo noi, usare i Dpcm rende incerti i nostri diritti costituzionali, posto che \u00e8 un tipo di fonte di rango secondario che non passa n\u00e9 il vaglio del Parlamento n\u00e9 quello del Capo dello Stato\u00bb.\n\nIn primo luogo, i decreti-legge come il cosiddetto \u201cCura Italia\u201d \u2013 che ha stanziato 25 miliardi di euro per l\u2019emergenza \u2013 sono al momento all\u2019esame del Parlamento italiano, che \u00e8 operativo e pu\u00f2 modificare quanto disposto dal governo. In Ungheria invece, come abbiamo visto, per via della nuova controversa legge il Parlamento non \u00e8 chiamato a esprimersi sulle decisioni prese dall\u2019esecutivo di Orb\u00e1n.\n\nRicapitolando: \u00e8 vero che in Italia c\u2019\u00e8 un dibattito sulla legittimit\u00e0 del continuo ricorso dei Dpcm, e in pi\u00f9 in generale sulla gestione dell\u2019emergenza, ma i nuovi poteri assegnati a Orb\u00e1n sono maggiori, sia da un punto di vista giuridico sia per via della situazione politico-parlamentare, rispetto a quelli che ha attualmente il governo italiano.\n\nQuesta differenza, come vedremo adesso, \u00e8 resa ancor pi\u00f9 evidente anche alla differenza dei pesi e contrappesi costituzionali che sono in vigore nei due Paesi.\n\nIn Italia \u00abstiamo seguendo le regole dello Stato di diritto\u00bb, ha detto ad il 13 marzo Fulco Lanchester, professore di Diritto costituzionale all\u2019Universit\u00e0 La Sapienza di Roma. \u00ab\u00c8 evidente che alcune potrebbero sembrare delle forzature, ma il fatto che ci siano organi di controllo, dal presidente della Repubblica alla Corte costituzionale, fino alla stampa, garantisce che ci sar\u00e0 il necessario controllo sulle decisioni del governo. Se dovessero esserci delle sbavature, ci sono questi organismi di controllo che possono intervenire\u00bb.\n\nLo stesso non si pu\u00f2 dire dell\u2019Ungheria, che negli ultimi anni \u2013 come ha spesso sottolineato la stampa internazionale, dall\u2019 al \u2013 ha iniziato un percorso che, secondo i critici, ha aumentato il controllo del potere esecutivo su quello giudiziario.\n\nCome abbiamo visto prima, l\u2019attuale presidente della Repubblica ungherese \u00e8 J\u00e1nos \u00c1der, che \u00e8 un veterano di Fidesz, il partito di maggioranza del primo ministro Viktor Orb\u00e1n.\n\nLa sua seconda rielezione a presidente, avvenuta nel 2017, era stata vista dalla stampa internazionale la prova di quanto fosse pervasivo il potere di Orb\u00e1n nel Paese (in Ungheria il presidente della Repubblica viene eletto dai due terzi del Parlamento o, se nessun candidato supera questa soglia, si fa un ballottaggio tra i due pi\u00f9 votati al primo giro e vince chi prende la maggioranza dei voti).\n\nDiscorso diverso vale per il presidente della Repubblica italiana Sergio Mattarella, che proviene dalla Democrazia cristiana, \u00e8 stato uno dei promotori della nascita del Pd, e non \u00e8 quindi legato al partito di cui \u00e8 espressione Giuseppe Conte, ossia il Movimento 5 stelle.\n\nIn Ungheria, i giudici costituzionali sono 15 e vengono tutti eletti dal Parlamento, con la maggioranza dei due terzi. Quasi tutti i membri attuali della Corte costituzionale ungherese sono stati nominati con Orb\u00e1n primo ministro e con una maggioranza dei due terzi in Parlamento dei partiti che sostengono Orb\u00e1n. Dunque senza bisogno di trovare accordi e compromessi con l\u2019opposizione.\n\nIn Italia, i 15 giudici costituzionali sono eletti cinque dalla magistratura, cinque dal presidente della Repubblica e cinque dal Parlamento. Al momento, i cinque eletti dal Parlamento sono: due in quota Pd, uno M5s, uno Area Popolare e uno Lega.\n\n\u00abUn altro elemento di cui si parla poco \u00e8 che la Corte costituzionale, con la nuova legge voluta da Orb\u00e1n, pu\u00f2 lavorare a distanza, con voto elettronico, ma anche in questo caso \u2013 come per lo stato d\u2019emergenza \u2013 non \u00e8 stato fissato un elemento temporale\u00bb ha detto a Sandor Lederer, co-fondatore e direttore di . \u00abSe l\u2019opposizione volesse impugnare una legge di fronte alla Corte costituzionale, potrebbe dover aspettare la sentenza per un tempo indefinito\u00bb.\n\nSe le nuove norme approvate in Ungheria sono cos\u00ec \u201cpericolose\u201d, perch\u00e9 non interviene l\u2019Unione europea? La risposta pi\u00f9 immediata \u00e8 \u201cperch\u00e9 \u00e8 troppo presto\u201d. Le procedure che consentono agli organi comunitari di intervenire richiedono tempo e al momento le priorit\u00e0 sono altre. Un domani l\u2019Ue potrebbe per\u00f2 intervenire.\n\n\u00abL\u2019Ue, in base agli articoli 6 e 7 del Trattato sull\u2019Unione europea, potrebbe intervenire se si manifestasse un \u201cevidente rischio di violazione grave\u201d da parte dell\u2019Ungheria dei valori comunitari, come quello della libert\u00e0 e della democrazia, ma ad oggi l\u2019intervento dell\u2019Ue non c\u2019\u00e8 ancora stato\u00bb, ha spiegato a Silvia Cantoni, professoressa di Diritto internazionale all\u2019Universit\u00e0 di Torino.\n\nA settembre e dicembre 2019, come previsto dalla procedura, sono state sentite le controargomentazioni di Budapest e attualmente si \u00e8 ancora in attesa di una decisione da parte del Consiglio Ue. Qui siedono i capi di Stato e di governo, che portano avanti ognuno il proprio interesse nazionale, e la maggioranza dei quattro quinti richiesta per condannare l\u2019Ungheria \u00e8 molto alta.\n\nA differenza da quanto stabilito in Ungheria, il governo italiano non pu\u00f2 governare solo per decreto, senza passare dal vaglio del Parlamento. \u00c8 vero che il continuo ricorso ai Dpcm da parte del presidente Conte \u00e8 stato criticato da alcuni costituzionalisti, ma in Italia il ruolo di controllo da parte del presidente della Repubblica, della Corte costituzionale e della stampa \u00e8 pi\u00f9 forte rispetto all\u2019Ungheria.\n\nQui, per esempio, Orb\u00e1n ha il controllo dei due terzi del Parlamento, che gli consente di nominare i membri della Corte costituzionale e di cambiare a proprio piacimento la Costituzione. Il presidente della Repubblica ungherese, poi, \u00e8 un alleato storico di Orb\u00e1n, mentre le nuove norme contro chi pubblica notizie false rischiano di mettere in pericolo la libert\u00e0 di stampa, gi\u00e0 in declino secondo gli osservatori internazionali.\n\nIn generale, l\u2019aspetto pi\u00f9 problematico della nuova legge approvata dal Parlamento ungherese \u00e8 che non pone una data di fine allo stato d\u2019emergenza nel Paese, e dunque ai poteri straordinari assegnati a Orb\u00e1n, cosa invece che non \u00e8 avvenuta in Italia.", "lang": "it"}