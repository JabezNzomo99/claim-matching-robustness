{"title": "Nei, svensk kvinne ble ikke voldtatt av rundt 20 menn", "subtitle": "Politiets sterkt kritiserte etterforskning f\u00f8rte til at tre menn ble tiltalt for grov voldtekt, mens to menn ble tiltalt for medvirkning til grov voldtekt. Alle fem ble frikjent i tingretten.", "author": "www.faktisk.no", "date": null, "vclaim_id": "vclaim-id-3499", "url": "https://www.faktisk.no/faktasjekker/bvP/nei-svensk-kvinne-ble-ikke-voldtatt-av-rundt-20-menn", "vclaim": "Slik starter Hege Storhaug en artikkel p\u00e5 Rights.no. I tittelen sl\u00e5r hun fast: \u00abVoldtatt av rundt 20 menn. Ingen d\u00f8mmes i 'Det nye Sverige'\u00bb. Videre st\u00e5r det i ingressen:\n\nSamme dag som denne artikkelen ble publisert, kom Storhaug med enda en artikkel om saken. Denne saken var blant Norges mest delte p\u00e5 sosiale medier den dagen, if\u00f8lge Storyboard. I ingressen heter det:\n\nTre menn ble tiltalt for grov voldtekt, mens to ble tiltalt for medvirkning til grov voldtekt. Alle ble frikjent i S\u00f6dert\u00f6rns Tingsr\u00e4tt. Likevel fastsl\u00e5r Storhaug \u2013 helt uten forbehold \u2013 at kvinnen ble voldtatt av rundt 20 menn. Det er denne p\u00e5standen vi skal faktasjekke.\n\nStorhaug har f\u00e5tt mulighet til \u00e5 komme med dokumentasjon for p\u00e5standen, men har ikke svart p\u00e5 henvendelsen.\n\nHendelsen, som har blitt blitt omtalt som en gjengvoldtekt, fant sted i Fittja i utkanten av Stockholm 14. august 2016. Blant tettstedets innbyggere hadde 91,5 prosent utenlandsk bakgrunn ved utgangen av 2016, if\u00f8lge Botkyrka kommun. Av disse var 65 prosent f\u00f8dt i utlandet.\n\nFaktisk.no har lest den 127 sider lange dommen (inkludert vedlegg) fra S\u00f6dert\u00f6rns tingsr\u00e4tt. Vi velger av hensyn til kvinnen \u00e5 ikke publisere dommen siden den inneholder mange opplysninger om hennes personlige forhold. Tingretten har imidlertid offentliggjort et anonymisert sammendrag.\n\nI en uttalelse til dommen st\u00e5r det at tingretten kommer med kritikk av etterforskningen som tiltalen bygger p\u00e5. Dommer Erica Hemtke er sitert p\u00e5 f\u00f8lgende:\n\nStorhaug skriver i en av sine artikler at kvinnens advokat anker dommen. Formelt er det p\u00e5talemyndigheten som avgj\u00f8r om dommen skal ankes eller ikke. Aktor Markus Hankkio har for tiden ferie, men Faktisk.no f\u00e5r fra p\u00e5talemyndigheten i Stockholm opplyst at han vil ta stilling til om dommen skal ankes innen fristen 9. januar 2018.\n\nStorhaugs p\u00e5stand er alts\u00e5 at kvinnen ble voldtatt av rundt 20 menn. Dette st\u00e5r det ingenting om i selve dommen. Tallet 20 stammer fra forklaringen kvinnen ga politibetjentene som kj\u00f8rte henne til sykehuset rett etter de p\u00e5st\u00e5tte voldtektene. Politibetjent \u00c5sa Sk\u00f6ldberg skrev f\u00f8lgende i sin rapport etter hendelsen:\n\nSk\u00f6ldbergs kollega rapportere kvinnens forklaring p\u00e5 samme m\u00e5te. Selv har kvinnen i senere politiavh\u00f8r kommet med flere anslag p\u00e5 hvor mange menn det var som forgrep seg p\u00e5 henne. I en av forklaringene som ligger ved dommen, sier hun at \u00abminst 8\u20139 menn, men muligens opp til 10\u201312 menn voldtok henne oralt, vaginalt og/eller analt\u00bb.\n\nI retten forklarte kvinnen hvem som gjorde hva mot henne og i hvilken rekkef\u00f8lge. Der refererte hun til de tre som var tiltalt for grov voldtekt og tre ukjente menn. Legger man kvinnens forklaring i retten til grunn, ble hun alts\u00e5 voldtatt av til sammen seks menn. I tillegg har hun forklart at et ukjent antall menn s\u00e5 p\u00e5 uten \u00e5 gripe inn, og at noen filmet overgrepene.\n\nPolitiet har ikke klart \u00e5 f\u00e5 tak i video av overgrepene. I dommen understrekes det at det r\u00e5der en \u00abtaushetskultur\u00bb i omr\u00e5det som inneb\u00e6rer at beboerne ikke er s\u00e6rlig villige til \u00e5 snakke med politiet.\n\nI tillegg til de fem mennene som ble tiltalt, hadde fem andre menn status som mistenkt p\u00e5 et tidligere tidspunkt i etterforskningen, opplyser politiet til Faktisk.no. Det ble ikke tatt ut tiltale mot disse, men politiet er likevel sikre p\u00e5 at det har v\u00e6rt flere i trappeoppgangen enn de fem det ble tatt ut tiltale mot. Dette underst\u00f8ttes av biologiske spor, som politiet ikke har klart \u00e5 f\u00e5 persontreff p\u00e5.\n\nDet er alts\u00e5 feil \u00e5 fastsl\u00e5 at kvinnen ble voldtatt av \u00abrundt\u00bb eller \u00abinntil\u00bb 20 menn, slik Hege Storhaug gj\u00f8r. For det f\u00f8rste ble bare fem menn tiltalt i saken; tre for grov voldtekt og to for medvirkning til grov voldtekt. Alle disse ble frikjent i tingretten. For det andre er tallet 20 basert p\u00e5 kvinnens egen forklaring, som retten ikke fester lit til.\n\nVoldtektssaken har f\u00e5tt bred omtale i svenske medier. Beskrivelsene av hendelsesforl\u00f8pet er i stor grad basert p\u00e5 kvinnens forklaringer til politiet. Storhaug er sparsommelig med \u00e5 lenke til kilder i artiklene sine, men oppsummerer saken slik i en av dem:\n\nI oppsummeringen kommer Storhaug med en rekke p\u00e5stander i tillegg til p\u00e5standen vi faktasjekker. Vil vi n\u00e5 g\u00e5 gjennom hver enkelt p\u00e5stand opp mot det som st\u00e5r i dommen.\n\nP\u00e5stand 1: \u00abP\u00e5 en og samme tid voldtas hun analt, vaginalt og oralt, og voldtektene repeteres i flere timer.\u00bb\n\nDette stiller retten seg tvilende til. I dommen st\u00e5r det:\n\nDet er funnet spor av s\u00e6d p\u00e5 kvinnens kl\u00e6r, hender, munn, kinn og ytre kj\u00f8nnsorganer, men ikke i vaginal- og analpr\u00f8ver. S\u00e6d fra de tre som var tiltalt for grov voldtekt er funnet p\u00e5 kvinnens kl\u00e6r. De tre har forklart dette med at kvinnen frivillig hadde oralsex med dem som betaling for narkotika. Det er ogs\u00e5 funnet s\u00e6d fra ytterligere to menn p\u00e5 kl\u00e6rne, men disse har ikke politiet klart \u00e5 identifisere.\n\nKvinnen forklarte for politiet at hodet hennes ble sl\u00e5tt mot trappen mens hun ble voldtatt, og at hun mistet bevisstheten. Legen som unders\u00f8kte henne har sagt til politiet hun husker kvinnen godt fordi hun hadde s\u00e5 vondt. En CT-unders\u00f8kelse tatt dagen etter hendelsen, viste at kvinnen ikke hadde bl\u00f8dninger eller brudd i hode eller ansikt.\n\nHun hadde heller ingen synlige skader i ansiktet eller p\u00e5 halsen, men et 10x10 centimeter stort misfarget omr\u00e5de i hodebunnen. Kvinnen var ogs\u00e5 m\u00f8rbanket over hele kroppen, \u00f8m og oppsvulmet i ansiktet, og hadde misfarginger p\u00e5 armer og bein og hudavskrapninger p\u00e5 brystkassen og armene. En del av skadene hadde oppst\u00e5tt f\u00f8r hendelsen i Fittja.\n\nI dommen st\u00e5r det at de medisinske rapportene ikke bidrar til \u00e5 bevise den grove volden kvinnen har forklart at hun ble utsatt for:\n\nP\u00e5stand 3: \u00abEn av dem skal til \u00e5 bruke kniv i enden p\u00e5 henne p\u00e5 et tidspunkt. Hun klarer tryglende \u00e5 f\u00e5 han til \u00e5 stoppe\u00bb.\n\nKvinnen har selv fortalt om en kniv i avh\u00f8r, men bortsett fra dette finnes det ingen st\u00f8tte i etterforskningen for at noen truet henne med kniv under hendelsesforl\u00f8pet, if\u00f8lge dommen.\n\nP\u00e5stand 4: \u00abHun aner ikke hvor mange som voldtar henne av alle som er der, men hun forteller at p\u00e5 et tidspunkt l\u00e5 hun naken p\u00e5 bakken da en beboer kom ut for \u00e5 t\u00f8mme s\u00f8pla si. Han hilste p\u00e5 'killarne', og gikk inn i boligen sin igjen.\u00bb\n\nDette er noe kvinnen fortalte i politiavh\u00f8r, men i retten kunne hun ikke huske at dette hadde skjedd eller at hun hadde sagt det til politiet. Opplysningene har ikke blitt bekreftet av avh\u00f8r med beboeren eller i politiets etterforskning for \u00f8vrig.\n\nI dommen kommer S\u00f6dert\u00f6rns tingsr\u00e4tt med sterk kritikk av politiets etterforskningsarbeid. Den krasse kritikken har blitt bredt omtalt i blant annet SVT, Dagens Nyheter, Aftonbladet og Expressen. Tingrettens ankepunkter mot politiet kan oppsummeres slik:\n\u2022 \u00c5stedsunders\u00f8kelsen ble foretatt i feil bygning. Dette ble ikke oppdaget f\u00f8r det hadde g\u00e5tt ti m\u00e5neder. Dermed var det umulig for politiet \u00e5 sikre spor.\n\u2022 Politiet har ikke dokumentert kvinnens forklaringer og identifisering av gjerningspersoner godt nok.\n\u2022 Mistenkte personer har i avh\u00f8r med politiet f\u00e5tt opplyst at det er funnet biologiske spor fra dem, og at kvinnen har identifisert dem til tross for at dette ikke har v\u00e6rt riktig.\n\nFrifinnelsen av de fem mennene har skapt sterke reaksjoner i Sverige. Onsdag kveld ble det br\u00e5k da en gruppe unge menn forstyrret en demonstrasjon til st\u00f8tte for kvinnen som skal ha blitt voldtatt. SVT har publisert en video fra stedet som viser hvordan mennene gjorde narr av demonstrantene, og at den ene hevder \u00e5 ha sett p\u00e5 voldtekten.\n\nSelv om de fem tiltalte ble frikjent, er tingretten klar p\u00e5 at alt tyder p\u00e5 at det har skjedd noe alvorlig med kvinnen:\n\nI denne saken er ikke de strenge kravene oppfylt, if\u00f8lge retten. Dette skyldes delvis den sviktende politietterforskningen, og at kvinnens troverdighet i rettssaken anses som lav. Hun var sterkt p\u00e5virket av b\u00e5de narkotika og legemidler da hendelsen skjedde, og har gitt motstridene forklaringer b\u00e5de til politiet og i retten.", "lang": "no"}