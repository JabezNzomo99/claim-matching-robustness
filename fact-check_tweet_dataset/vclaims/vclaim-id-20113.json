{"title": "Ma in Veneto i bambini vaccinati aumentano o no?", "subtitle": "", "author": "pagellapolitica.it", "date": null, "vclaim_id": "vclaim-id-20113", "url": "https://pagellapolitica.it/dichiarazioni/7856/ma-in-veneto-i-bambini-vaccinati-aumentano-o-no", "vclaim": "La discussione sulle vaccinazioni in Italia \u00e8 diventata anche una polemica politica, dopo che il 7 giugno scorso \u00e8 stato introdotto, tramite un decreto legge (d.l. 7 giugno 2017, n. 73), l\u2019obbligo di vaccinazione per l\u2019accesso dei bambini ad asili nido e scuole materne (con inasprimento delle sanzioni per i genitori che non vaccinano i propri figli).\n\nLa Regione Veneto, tramite il suo presidente Luca Zaia, ha annunciato che far\u00e0 ricorso alla Corte Costituzionale contro il decreto. Zaia ha detto di opporsi soprattutto all\u2019obbligatoriet\u00e0 delle vaccinazioni, \u201ca fronte di un modello veneto basato sull'ascolto che funziona, come dimostra il 92,6% di copertura che abbiamo\u201d.\n\nMatteo Salvini, leader della Lega Nord - lo stesso partito di Zaia - si \u00e8 complimentato con la scelta del Veneto con un post su Facebook, in cui ha detto che \u201ccon la corretta politica di informazione, e non di costrizione, i bimbi vaccinati in Veneto sono passati dall\u201988 per cento del 2014 al 92,6 per cento di oggi\u201d. Salvini ha citato quindi due numeri secondo i quali la copertura vaccinale veneta sarebbe aumentata negli ultimi anni, per dimostrare la bont\u00e0 dell\u2019approccio della regione settentrionale.\n\nEppure, il giorno dopo l\u2019annuncio di Zaia il ministro della Salute Beatrice Lorenzin, tra i principali sponsor del decreto, aveva dipinto una situazione completamente diversa: \u201cla Regione Veneto non sta messa bene, ha avuto negli anni un calo di vaccinazioni e immunizzazioni molto forte e di cui ieri l'Iss ha presentato un rapporto. C'\u00e8 stato un leggero miglioramento ma siamo sempre molto al di sotto dei dati che noi riteniamo e che l'Oms ritiene congrui. Forse la Regione Veneto ha bisogno pi\u00f9 di altre di questo decreto\u201d.\n\nInsomma, mentre secondo Zaia e Salvini il modello veneto funziona e ha portato ad un aumento delle vaccinazioni, secondo il ministro Lorenzin la situazione nella regione sta peggiorando. Chi ha ragione?\n\nIn che cosa consiste il \u201cmodello veneto\u201d? All\u2019inizio del 2007, l\u2019obbligo vaccinale \u00e8 stato sospeso per tutti i nati dal 1\u00b0 gennaio successivo tramite una legge regionale (legge regionale n. 7 del 23 marzo 2007). La scelta \u00e8 stata fatta per sostituire un approccio basato sull\u2019obbligo della vaccinazione a uno basato sull\u2019informazione e la scelta dei genitori (c\u2019\u00e8 anche un sito informativo curato dalle autorit\u00e0 locali, ).\n\nLa vaccinazione contro la polio \u00e8 una di quelle incluse nel cosiddetto vaccino esavalente, somministrato di solito con alcuni richiami nel primo anno di vita, mentre quello contro il morbillo fa parte del cosiddetto vaccino trivalente, contro morbillo, parotite e rosolia, che nei calendari delle vaccinazioni pediatriche \u00e8 solitamente somministrato nel secondo anno di vita.\n\nIl dato aggiustato tiene conto dei bambini stranieri che a due anni dalla nascita non sono pi\u00f9 in Italia, dei bambini italiani che si sono trasferiti all\u2019estero e cos\u00ec via.\n\nCome si vede, dopo anni di calo ed aver raggiunto un minimo nel 2015 - con percentuali di vaccinati contro la poliomielite al 91,3 per cento - il dato \u00e8 risalito, per la prima volta da sei anni, nel 2016, fino ad attestarsi al 92 per cento. La percentuale dei vaccinati a due anni \u00e8 quella citata pi\u00f9 spesso e permette di fare pi\u00f9 facilmente confronti a livello nazionale come quelli fatti periodicamente dal Ministero della Salute.\n\nL\u2019Organizzazione Mondiale indica nel 95 per cento dei vaccinati la soglia necessaria a limitare nel modo pi\u00f9 efficace la diffusione delle malattie. Da notare che, fino al 2011, in Veneto la copertura era da diversi anni al di sopra di quella soglia, mentre da allora in poi \u00e8 scesa al di sotto e vi \u00e8 rimasta.\n\nDue anni prima, nel 2014, le coperture erano state dell\u201988,6 per cento nel primo semestre e dell\u201989,3 nel secondo. Anche in questa specifica statistica c\u2019\u00e8 un andamento molto simile a quello che abbiamo visto nella tabella sopra: diversi semestri di calo - fino appunto al minimo dell\u2019inizio 2014 - e poi una leggera ripresa.\n\nMatteo Salvini (e Luca Zaia) indicano nel \u201cmodello veneto\u201d di informazione e consenso, e nella assenza di obbligo di vaccinazione (sospesa in Veneto a partire dai nati nel 2008), un sistema da replicare. A riprova di questo, Matteo Salvini ha citato due numeri da cui sembrerebbe che la percentuale dei bambini vaccinati in Veneto sia in aumento. Non ci esprimiamo su quale sia il modello sanitario pi\u00f9 efficace, naturalmente, ma stiamo ai numeri: \u00e8 vero che nel corso del 2016 c\u2019\u00e8 stato un aumento della copertura vaccinale rispetto all\u2019anno precedente. Ma questa \u00e8 arrivata dopo diversi anni di calo e la copertura vaccinale \u00e8 inferiore alla soglia ottimale del 95 per cento. Non solo, negli anni anteriori alla sospensione dell\u2019obbligo quella soglia era stata raggiunta e superata. Non citare tutto questo \u00e8 molto fuorviante. \u201cPinocchio andante\u201d per il leader della Lega Nord.", "lang": "it"}