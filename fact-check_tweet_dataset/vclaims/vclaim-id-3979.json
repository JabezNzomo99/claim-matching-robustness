{"title": "I risultati del PD in Campania secondo Renzi", "subtitle": "", "author": "pagellapolitica.it", "date": null, "vclaim_id": "vclaim-id-3979", "url": "https://pagellapolitica.it/dichiarazioni/7335/i-risultati-del-pd-in-campania-secondo-renzi", "vclaim": "A proposito del risultato in Campania, Matteo Renzi ha dichiarato - nella conferenza stampa del Partito Democratico all\u2019indomani del voto - che nella Provincia di Napoli il Pd si era presentato in \u201csette-otto Comuni\u201d, vincendone sette. Ha sottolineato poi che il Partito Democratico ha vinto al primo turno nella citt\u00e0 di Salerno ed \u00e8 andato \u201cmolto bene\u201d a Caserta.\n\nNella regione meridionale si votava in totale in 144 Comuni, tra cui quasi tutti i capoluoghi di provincia. Si \u00e8 votato infatti a Benevento, Caserta, Napoli e Salerno, mentre l\u2019unico capoluogo a non rinnovare gli organi amministrativi \u00e8 stato Avellino (dove, dal 2013, \u00e8 in carica il sindaco Paolo Foti del Pd).\n\n17 Comuni , escluso il capoluogo. Una lista con il simbolo del Partito Democratico era presente in otto di questi: Casoria, Castellammare di Stabia, Frattaminore, Gragnano, Poggiomarino, San Sebastiano al Vesuvio, Villaricca e Volla. Se guardiamo i singoli risultati, per\u00f2, le cose non sono andate come ha detto il Premier.\n\n- in soli due Comuni il candidato appoggiato dal Pd ha vinto al primo turno e ha eletto il sindaco (San Sebastiano al Vesuvio e Villaricca);\n\n- in altri due il candidato sostenuto dal Pd ha perso al primo turno, arrivando terzo in entrambi i casi e perdendo cos\u00ec la possibilit\u00e0 di andare al ballottaggio (Gragnano e Volla);\n\nMatteo Renzi ha detto che, in provincia di Napoli, il Partito Democratico ha vinto in praticamente tutti i Comuni dove ha presentato la propria lista, che erano in totale otto. Solo in due casi, in realt\u00e0, il candidato sostenuto dal Pd ha vinto al primo turno, mentre in ben quattro casi i candidati democratici non andranno neppure al ballottaggio o ci andranno dopo essere arrivati secondi il 5 giugno (e dunque senza aver \u201cvinto\u201d). \u201cPanzana pazzesca\u201d per il Presidente del Consiglio.", "lang": "it"}