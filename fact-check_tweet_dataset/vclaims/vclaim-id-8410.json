{"title": "Berlusconi e i tagli alle tasse di Johnson, Reagan e Thatcher. Come and\u00f2 veramente", "subtitle": "Abbiamo verificato le affermazioni del leader di Forza Italia a Radio24", "author": "www.agi.it", "date": "2018-01-25T07:52+0100", "vclaim_id": "vclaim-id-8410", "url": "https://www.agi.it/fact-checking/berlusconi_taglio_tasse_flat_tax-3409384/news/2018-01-25/", "vclaim": "Lo scorso 24 gennaio il presidente di Forza Italia, Silvio Berlusconi, ha dichiarato ai microfoni di Radio24: \"Quando John F. Kennedy, qualche mese prima di essere ucciso, annunci\u00f2 un profondo taglio di tasse, era il 1963, e fu realizzato dal suo successore Johnson. Le entrate del Tesoro degli Stati uniti in pochi anni aumentarono del 30% al netto dell'inflazione. Lo stesso accadde quando Ronald Reagan le tagli\u00f2 in modo pi\u00f9 netto negli Anni '80, passando dalla massima imposta del 72% alla massima imposta del 27%: e anche qui si registr\u00f2 un aumento del 30% delle entrate. La signora Margaret Thatcher ha fatto lo stesso\".\n\nDunque su Kennedy e Johnson Berlusconi ha ragione, anche se non \u00e8 possibile affermare con certezza che l\u2019aumento delle entrate del Tesoro sia stato causato esclusivamente, o anche solo principalmente, dal taglio delle tasse. Vedremo ora meglio, nel caso di Reagan, il perch\u00e9.\n\nIl primo intervento, l\u2019Economic Recovery Tax Act, port\u00f2 l\u2019aliquota massima sulle persone da circa il 70% al 50%. Il secondo intervento, il Tax Reform Act, ridusse ulteriormente, e progressivamente, le aliquote per le persone. L\u2019aliquota pi\u00f9 alta scese fino al 28%. Inoltre furono abbassate anche le tasse sui guadagni delle aziende e l\u2019aliquota massima scese gradualmente dal 46% al 34%.\n\nNel Budget del 1979, l\u2019aliquota massima per le persone fu portata dall\u201983% al 60%, e successivamente al 40% nel Budget del 1988. L\u2019aliquota base per le persone, con il provvedimento del 1979, fu abbassata dal 33% al 30% e cal\u00f2 per \u201cscalini\u201d nei Budget del 1986 (29%), 1987 (27%) fino a giungere all\u2019obiettivo del 25% nel Budget del 1988. L\u2019aliquota pi\u00f9 bassa, che era al 25%, fu invece alzata al 30% nel 1980, accorpandola a quella base (che torn\u00f2 appunto al 25 per cento, ma solo otto anni dopo).\n\nAnche in questo caso, se guardiamo al dato delle entrate fiscali vediamo che passano dai 57,1 miliardi di sterline del 1978-79 (32,8% del Pil) ai 187,4 miliardi del 1989-90 (34,9% del Pil). L\u2019aumento fu del 228,2% al lordo dell\u2019inflazione. \u00c8 dunque vero che siano aumentate in cifre assolute, anche se va considerato l\u2019effetto dell\u2019inflazione, molto alta in quegli anni.\n\nMa nei casi che cita i fattori che possono aver concorso al risultato sono molteplici, in particolare una ripresa generalizzata dell\u2019economia e l\u2019adozione di misure di segno opposto. A volte infatti le tasse sono state aumentate subito dopo essere state abbassate (come nel caso di Reagan). In altri casi, il gettito aggiuntivo \u00e8 stato pi\u00f9 alto della corrispondente crescita del PIL, con l\u2019effetto di aumentare la pressione fiscale (come nel caso della Thatcher).", "lang": "it"}