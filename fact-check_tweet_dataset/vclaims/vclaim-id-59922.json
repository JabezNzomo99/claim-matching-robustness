{"title": "I dati dicono davvero che l\u2019app Immuni \u00e8 \u00abinutile\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-59922", "url": "https://pagellapolitica.it/dichiarazioni/8689/i-dati-dicono-davvero-che-lapp-immuni-e-inutile", "vclaim": "\u00ab[Immuni] non ha raggiunto il target e quindi risulta inutile. \u00c8 stata scaricata da 4,4 milioni di persone; doveva raggiungere il 60 per cento, ma ha raggiunto soltanto il 12 per cento [...] Ha permesso di individuare, pensate bene, 46 cittadini e di avvertirne 23\u00bb (min. 2:00:09)\n\nSecondo Ronzulli, Immuni \u00e8 stata scaricata (min. 2:00:09) da 4,4 milioni di persone e ha quindi raggiunto \u00absolo il 12 per cento\u00bb del \u00abtarget\u00bb, mentre avrebbe dovuto raggiungerne il 60 per cento: per questo, l\u2019app risulterebbe \u00abinutile\u00bb. Inoltre, Immuni ha individuato 46 cittadini positivi e ne ha allertati altri 23.\n\nAbbiamo controllato e l\u2019affermazione di Ronzulli contiene numeri veri ma ne fa discendere una conseguenza che invece non necessariamente lo \u00e8. Andiamo a vedere i dettagli.\n\nCome abbiamo gi\u00e0 spiegato in passato, Immuni \u00e8 l\u2019unica applicazione ufficiale di attualmente disponibile in Italia, sviluppata dal governo in collaborazione con le societ\u00e0 pubbliche Sogei e PagoPa e la compagnia privata Bending Spoons.\n\nImmuni \u00e8 stata resa disponibile per il download il 1\u00b0 giugno scorso. In quella data \u00e8 partito un periodo di prova in otto regioni italiane, mentre per l\u2019applicazione su tutto il territorio nazionale si \u00e8 dovuto aspettare il 15 giugno.\n\nUna volta scaricata e attivata, il sistema sfrutta la tecnologia Bluetooth \u2013 quindi non il Gps: l\u2019app non conosce la posizione dell\u2019utente \u2013 per riconoscere i dispositivi elettronici che si trovano nelle vicinanze e che hanno a loro volta installato Immuni, memorizzando un codice alfanumerico per ogni dispositivo con cui si trovi a meno di due metri di distanza per almeno 15 minuti. Nel momento in cui un cittadino risulta positivo al nuovo coronavirus, il suo codice, previa autorizzazione, viene segnalato al sistema centrale che provvede a inviare una notifica a tutti i dispositivi che hanno registrato un contatto con lui o lei.\n\nL\u2019app \u00e8 stata al centro di una serie di polemiche e preoccupazioni per quanto riguarda il rispetto della privacy degli utenti. Come si legge anche sul sito ufficiale, per\u00f2, Immuni non \u00e8 in alcun modo in grado di tracciare gli spostamenti degli utenti, e i codici alfanumerici che vengono immagazzinati non permettono di risalire all\u2019identit\u00e0 della persona a cui sono collegati.\n\nSono state contestate anche le modalit\u00e0 di gara e appalto che hanno portato allo sviluppo di Immuni. L\u2019app infatti \u00e8 stata progettata dalla gi\u00e0 citata Bending Spoons, che ha offerto gratuitamente il codice al governo. Come abbiamo gi\u00e0 spiegato, \u00e8 vero che le procedure si sono svolte in modo molto rapido e senza un vero e proprio appalto pubblico, ma bisogna anche considerare l\u2019urgenza e le condizioni straordinarie che hanno reso necessario lo sviluppo dell\u2019applicazione.\n\nVediamo dunque quanti utenti hanno scaricato Immuni, e quanti contagi sono stati tracciati fino ad ora.\n\nDurante un intervento in Senato del 23 luglio (quindi poco pi\u00f9 di un mese dopo l\u2019attivazione su scala nazionale), la ministra per l\u2019Innovazione tecnologica e la digitalizzazione Paola Pisano (M5s) ha detto (min. 0:56) che \u00abl\u2019app \u00e8 stata installata da oltre 4 milioni e 300 mila utenti\u00bb e ha poi aggiunto che il dato rappresenta \u00abcirca il 12 per cento della popolazione italiana tra i 14 e i 75 anni in possesso di smartphone\u00bb.\n\nRonzulli ha quindi ragione riguardo al numero di download e alla percentuale di utenti in proporzione al \u00abtarget\u00bb, cio\u00e8 i residenti dotati di smartphone tra i 14 e i 75 anni.\n\nLa quota riportata da Ronzulli \u00e8 stata citata in passato anche da diversi esponenti del governo. Il 20 aprile scorso, ad esempio, fonti di stampa riportano che durante una conferenza con le Regioni la ministra Pisano e il ministro per gli Affari Regionali Francesco Boccia (Pd) hanno chiesto ai vari governatori di impegnarsi per fare in modo che l\u2019app venisse utilizzata almeno dal 60 per cento della popolazione. Il dato \u00e8 stato indicato come soglia minima per garantire l\u2019efficacia del tracciamento dei contatti anche da diversi giornali.\n\nI risultati sono stati riassunti in un blogpost pubblicato sul sito di Oxford il 16 aprile scorso dove Christophe Fraser \u2013 uno degli autori dello studio, membro del del dell\u2019universit\u00e0 britannica \u2013 ha sostenuto che \u00ab\u00e8 possibile fermare l\u2019epidemia se all\u2019incirca il 60 per cento della popolazione utilizza un\u2019applicazione di \u00bb. In particolare, lo studio identifica (pag. 3) come soglia ideale di utilizzo l\u201980 per cento dei possessori di smartphone, che corrispondono al 56 per cento della popolazione totale: \u00e8 da qui che arriva il dato approssimato del 60 per cento.\n\nCome ha fatto notare (min. 2:05) anche Pisano il 23 luglio, per\u00f2, Fraise ha precisato che \u00abanche con un numero inferiore di utenti stimiamo comunque una riduzione nel numero di casi e decessi legati al coronavirus\u00bb.\n\nInsomma, la soglia del 60 per cento della popolazione \u00e8 una sorta di scenario ideale, cio\u00e8 indica il numero di download che permetterebbero all\u2019app di funzionare al meglio delle sue potenzialit\u00e0 e fermare l\u2019epidemia. Anche con un numero inferiore di utenti, per\u00f2, \u00e8 possibile ottenere risultati positivi.\n\nQuindi \u00e8 sbagliato dire, come fa Ronzulli, che Immuni sia \u00abinutile\u00bb perch\u00e9 non ha raggiunto il 60 per cento del target: l\u2019app \u00e8 comunque utile e contribuisce a diminuire il numero di contagi e dei decessi, seppur in misura minore rispetto a quanto potrebbe fare con pi\u00f9 utenti.\n\nAncora una volta i dati sono stati forniti da Pisano durante l\u2019intervento in Senato del 23 luglio. La ministra ha detto (min. 1:18) che, secondo il Ministero della Salute, \u00abi soggetti positivi in possesso dell\u2019applicazione che hanno acconsentito all\u2019avvio del messaggio di notifica sono 46\u00bb, mentre dal 13 luglio al momento dell\u2019audizione, quindi il 23 luglio, \u00abi soggetti allertati dall\u2019applicazione\u00bb sono stati 23.\n\nIl 28 luglio la senatrice di Forza Italia Licia Ronzulli ha detto che l\u2019app Immuni per il tracciamento dei contatti \u00e8 stata scaricata da 4,4 milioni di cittadini, il 12 per cento del target contro l\u2019obiettivo del 60 per cento: l\u2019applicazione risulterebbe per questo motivo \u00abinutile\u00bb. La senatrice ha anche aggiunto che l\u2019app ha fino ad ora individuato 46 positivi e ha inviato 23 notifiche di allerta.\n\nAbbiamo controllato e l\u2019affermazione di Ronzulli contiene numeri corretti ma ne fa discendere una conseguenza che invece non necessariamente lo \u00e8, ossia che Immuni sia \u00abinutile\u00bb.\n\nLe cifre, infatti, ricalcano effettivamente quanto detto dalla ministra per Innovazione e digitalizzazione Paola Pisano durante un intervento in Senato del 23 luglio: Immuni \u00e8 stata scaricata da 4,3 milioni di italiani, il 12 per cento dei possessori di smartphone tra i 14 e i 75 anni. Le persone positive che hanno acconsentito all\u2019invio delle notifiche sono state 46, e le persone notificate \u2013 ma solo dal 13 al 23 luglio \u2013 sono state 23.\n\nNon \u00e8 per\u00f2 corretto dire che l\u2019app \u00e8 \u00abinutile\u00bb perch\u00e8 non ha raggiunto il 60 per cento del \u00abtarget\u00bb: secondo uno studio dell\u2019Universit\u00e0 di Oxford il sistema di funziona comunque ed \u00e8 in grado di portare risultati positivi anche con percentuali di utilizzo inferiori alla soglia indicata dalla senatrice.", "lang": "it"}