{"title": "L\u2019Am-lira e le monete parallele", "subtitle": "", "author": "pagellapolitica.it", "date": null, "vclaim_id": "vclaim-id-6619", "url": "https://pagellapolitica.it/dichiarazioni/7704/lam-lira-e-le-monete-parallele", "vclaim": "Facciamo quindi un salto indietro di circa settant\u2019anni e vediamo se quell\u2019esperienza sia stata effettivamente un esempio di buon funzionamento.\n\nLa \u201cam-lira\u201d fu la moneta introdotta dal comando alleato in Italia (Amgot, ) dopo lo sbarco in Sicilia ai primi di luglio del 1943. Erano banconote stampate materialmente negli Stati Uniti denominate in lire, in formato quadrato o rettangolare, e di cui era stata fissata dall\u2019Amgot la parit\u00e0 1:1 con le lire circolanti, emesse dal Regno d\u2019Italia. fino al 30 giugno 1950\n\nL\u2019episodio della moneta stampata dal comando angloamericano in Italia \u00e8 stato poco studiato dagli storici. Per capirne il ruolo e la funzione, ci siamo rivolti al professor Carlo Spagnolo, docente di Storia contemporanea presso l\u2019Universit\u00e0 di Bari e autore de (Carocci, 2001).\n\nL\u2019introduzione della \u201cmoneta parallela\u201d ha due cause principali: da un lato l\u2019assenza di un\u2019autorit\u00e0 economica e monetaria per il collasso dello stato centrale italiano in seguito all\u2019invasione tedesca da nord e alleata da sud; dall\u2019altro, la volont\u00e0 di scaricare almeno parte dei costi dell\u2019occupazione sulla popolazione locale.\n\n\u201cLe am-lire servirono a pagare le spese di occupazione, a spese degli italiani, e contribuirono molto alla poderosa inflazione del 1943-1945, a cui la repubblica dovette con difficolt\u00e0 porre rimedio nel 1947\u201d, dice Spagnolo. In sostanza, invece di ricorrere alla confisca dei beni di cui avevano bisogno i soldati inglesi e americani, questi venivano pagati una moneta coniata dagli Alleati e battuta secondo le loro esigenze: le am-lire, appunto.\n\nDal punto di vista dell\u2019economia italiana, \u00e8 difficile vedere le am-lire come un fattore positivo. Durante la guerra il potere di acquisto della lira, fino a quando era presente un governo italiano unico e riconosciuto, era garantito, seppure con gli strumenti tipici di un\u2019economia di guerra come il razionamento e il controllo dei prezzi.\n\n\u201cA partire dall\u2019estate del 1943 tutto quanto comincia a vacillare. Gli americani, man mano che sbarcano, emettono una loro moneta convertibile nelle lire. Ma mentre le lire italiane avevano dietro le riserve auree, quelle americane no: quindi aumentano la liquidit\u00e0 nel paese\u201d, continua Spagnolo. \u201c L\u2019economia non fornisce pi\u00f9 beni, e quindi i prezzi cominciano a salire; vengono meno i controlli amministrativi, e quindi esplode un\u2019inflazione latente; vengono emesse lire, ma in quantit\u00e0 arbitraria e senza il collegamento con riserve auree: di conseguenza si produce inflazione\u201d.\n\nAll\u2019aumentare dell\u2019inflazione - di cui le am-lire furono solo una delle molte cause - il comando alleato emise biglietti delle am-lire di taglio sempre pi\u00f9 grande. A met\u00e0 del 1947 il livello dei prezzi era circa cinquanta volte quello prebellico. \u201cL e Am-lire funzionavano benissimo per gli occupanti, molto meno per l'economia italiana, ma furono un male inevitabile in quanto la lira italiana non aveva pi\u00f9 una autorit\u00e0 sovrana di riferimento\u201d, conclude Spagnolo. L\u2019inflazione venne riportata sotto controllo solo con un difficile aggiustamento operato dalla Banca d\u2019Italia tra il 1946 e il 1947.\n\nSilvio Berlusconi ha citato le am-lire come esempio di \u201cdoppia moneta\u201d che si potrebbe introdurre in Italia in parallelo con la moneta unica, e ha aggiunto che le am-lire \u201cfunzionavano benissimo\u201d. Ci sono da fare due osservazioni di sostanza: la prima \u00e8 che non si trattava di una moneta \u201cparallela\u201d - operazione che porrebbe comunque parecchi problemi , se attuata oggi - ma semplicemente di altre lire, stampate negli Stati Uniti, che servirono all\u2019esercito alleato a pagare le spese di occupazione e che entrarono quindi nell\u2019economia. La seconda \u00e8 che le am-lire furono, secondo gli storici, tra le cause dell\u2019enorme inflazione che colp\u00ec l\u2019Italia alla fine del conflitto. \u201cPinocchio andante\u201d per il leader di Forza Italia.", "lang": "it"}