{"title": "No, Ue e Istat non hanno certificato \u00abrisultati incredibili\u00bb per il reddito di cittadinanza", "subtitle": "", "author": "pagellapolitica.it", "date": null, "vclaim_id": "vclaim-id-32205", "url": "https://pagellapolitica.it/dichiarazioni/8533/no-ue-e-istat-non-hanno-certificato-risultati-incredibili-per-il-reddito-di-cittadinanza", "vclaim": "Al di l\u00e0 del giudizio politico sull\u2019importanza di questo provvedimento, che cosa hanno davvero detto di recente l\u2019Ue e l\u2019Istituto nazionale di statistica sul reddito di cittadinanza? Abbiamo verificato e Di Stefano esagera. Vediamo perch\u00e9.\n\nCome si legge nella sezione del documento dedicata all\u2019Italia, nel 2019 il Pil del nostro Paese \u00e8 cresciuto dello 0,2 per cento, mentre per il 2020 e il 2021 le previsioni parlano rispettivamente di un +0,3 per cento e un +0,6 per cento. Questi dati, relativi all\u2019ultimo anno e ai prossimi due, sono i peggiori di tutta l\u2019Unione.\n\nIn secondo luogo, nella conferenza stampa di presentazione delle previsioni, il commissario agli Affari economici e finanziari Paolo Gentiloni ha sottolineato che il reddito di cittadinanza \u00ab\u00e8 una misura che produce effetti distributivi e dunque tecnicamente misurabili in termini di crescita; ma non confonderei questo con una valutazione positiva o negativa di questa misura o di altre\u00bb.\n\nDurante la trasmissione , citando l\u2019Istat, Di Stefano ha poi detto (min. -11:43) che tra i \u00abdati clamorosi\u00bb di oggi del reddito di cittadinanza ci sono \u00ab44 mila posti di lavoro e -60 per cento di povert\u00e0 assoluta in Italia\u00bb e \u00abuna riduzione del gap sociale che non si vedeva dagli anni Ottanta\u00bb.\n\nSe si guarda agli articoli pi\u00f9 recenti pubblicati sul e che citano sia l\u2019Istat sia il reddito di cittadinanza, generalmente fanno riferimento ai dati sull\u2019occupazione. Per esempio, il 9 gennaio 2020 il M5sparlava di una \u00aboccupazione record\u00bb, grazie anche al reddito di cittadinanza:\u00abLo certifica l\u2019Istat\u00bb, si legge in un articolo sul .\n\nI dati Istat pubblicati a gennaio 2020 facevano riferimento ai 285 mila occupati in pi\u00f9 registrati tra novembre 2018 e novembre 2019. Ma la cosiddetta \u201cfase 2\u201d del RdC \u2013 quella sulle politiche attive del lavoro \u2013 durante questo periodo non era nel pieno delle sue funzionalit\u00e0: i centri per l\u2019impiego hanno infatti iniziato a chiamare i beneficiari del Rdc soltanto all\u2019inizio di settembre 2019.\n\nSecondo i dati pi\u00f9 aggiornati di Anpal (non dell\u2019Istat, come dice Di Stefano), al 10 febbraio 2020 i percettori del RdC che hanno avuto un rapporto di lavoro dopo l\u2019approvazione della domanda erano 39.760 (e non \u00ab44 mila\u00bb, come sostiene il sottosegretario del M5s). Questi 40 mila lavoratori sono poi solo una frazione minima dei 908.198 beneficiari del Rdc \u00abavviabili al lavoro\u00bb, ossia tenuti a recarsi ai Centri per l\u2019impiego. Poco pi\u00f9 del 4 per cento.\n\nQuesti numeri di Anpal hanno comunque un problema di fondo: mostrano solo una correlazione, ossia quanti beneficiari che prendono il RdC hanno poi trovato lavoro, non un rapporto di causa-effetto. In ogni caso, da nessuna parte Istat ha \u00abcertificato\u00bb che l\u2019aumento degli occupati sia stato merito del RdC.\n\nNei mesi scorsi, il Movimento 5 stelle aveva pi\u00f9 volte ripetuto che secondo l\u2019Inps il numero dei poveri assoluti, grazie al reddito di cittadinanza, era sceso del 60 per cento, ma questo numero \u2013 come abbiamo spiegato pi\u00f9 nel dettaglio in un altro fact-checking \u2013 fa riferimento alla percentuale dei poveri assoluti che possono potenzialmente essere beneficiari del RdC.\n\nSecondo le stime relative al 2018 dell\u2019Istat, in Italia ci sono infatti poco pi\u00f9 di 5 milioni di poveri assoluti, mentre al 10 febbraio 2020 i beneficiari del reddito di cittadinanza erano poco pi\u00f9 di 2,3 milioni (circa il 46 per cento dei poveri assoluti, assumendo che lo siano davvero tutti i percettori del RdC).\n\nQui si legge che il RdC avrebbe ridotto il tasso di disuguaglianza (espresso con il cosiddetto \u201cindice di Gini\u201d) dell\u2019\u00ab1,5 per cento\u00bb, ma come ha spiegato a dicembre 2019 sul Foglio il giornalista Luciano Capone, stiamo parlando di stime, presentate a novembre 2019 dall\u2019Inps alla Commissione Ue, e da nessuna parte si nominano record che non si vedevano dagli \u00abanni Ottanta\u00bb, come sostiene Di Stefano.\n\nDa un lato, nelle sue previsioni macroeconomiche pi\u00f9 recenti, la Commissione Ue ha detto che il RdC ha sostenuto i consumi privati, senza per\u00f2 esprimere un giudizio positivo (o negativo) sul provvedimento. Le stime di crescita del Pil italiano per il 2019, il 2020 e il 2021 restano le pi\u00f9 basse in tutta l\u2019Unione, mentre il contributo stimato all\u2019aumento del Pil grazie al RdC \u00e8 stimato essere circa tre volte pi\u00f9 piccolo rispetto a quanto \u00e8 costata la misura nel 2019.\n\nDall\u2019altro lato, non \u00e8 vero che l\u2019Istat ha esplicitamente commentato in positivo quanto portato del RdC sia in termini di occupazione, sia di contrasto alla povert\u00e0 assoluta, sia di riduzione delle disuguaglianze sociali.", "lang": "it"}