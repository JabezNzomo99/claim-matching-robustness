{"title": "In Italia tante auto, ma quante?", "subtitle": "", "author": "pagellapolitica.it", "date": null, "vclaim_id": "vclaim-id-24153", "url": "https://pagellapolitica.it/dichiarazioni/8268/in-italia-tante-auto-ma-quante", "vclaim": "Il 5 maggio 2019 Michele Dell\u2019Orco, sottosegretario al Ministero delle Infrastrutture e dei Trasporti (Mit), ha rilasciato un\u2019intervista per la newsletter mensile di TTS Italia, l\u2019associazione nazionale per la telematica, per i trasporti e la sicurezza.\n\nIl dato, pur essendo l\u2019unico cos\u00ec aggiornato e relativo al 2018, \u00e8 in linea con quello riportato, per gli anni precedenti, da altri enti. Nel 2017, secondo i dati dell\u2019Automobile club italia (Aci), la media di auto ogni 1.000 abitanti era pari a 635 veicoli (e, quindi, quasi 63,5 auto ogni 100 abitanti). La regione con il valore pi\u00f9 elevato era l\u2019Umbria (71 auto ogni 100 abitanti).\n\nIl rapporto di Legambientenota che c\u2019\u00e8 in effetti una differenza tra i dati italiani e quelli europei. Il tasso di motorizzazione medio dei capoluoghi italiani (e, quindi, rapporto tra autovetture circolanti e abitanti) \u00e8 di 63,3 auto ogni 100 abitanti. Le maggiori citt\u00e0 europee registrano valori inferiori, che in qualche caso in effetti si avvicinano alla met\u00e0: a Parigi, Londra e Berlino si contano 36 auto ogni 100 abitanti, a Barcellona 41, a Stoccolma e Vienna 38.\n\nUno studio che confronta i dati italiani con quelli europei \u00e8 quello realizzato nel 2017 da Autopromotec, la biennale internazionale del settore automobilistico. Per quanto riguarda l'Italia, Autopromotec parlava, nel 2016, di circa 62,4 auto ogni 100 abitanti. Tra il 2008 e il 2016 il tasso di motorizzazione del nostro Paese \u00e8, secondo Autopromotec, aumentato di 2,3 punti.\n\nGli ultimi dati, condivisi ad agosto 2018, mostrano come, tra il 2013 al 2016, il numero di auto ogni 1.000 abitanti sia passato da 608 a 625 (aumentando del 2,8 per cento). In Germania, nello stesso periodo, il tasso di motorizzazione \u00e8 passato da 543 a 555 (+2,2 per cento), in Spagna da 474 a 492 (+3,8 per cento), nel Regno Unito da 449 a 469 (+4,5 per cento). In Francia \u00e8, al contrario, diminuito, passando da 498 a 479 auto ogni 1.000 abitanti (-3,8 per cento).\n\nSecondo in Italia, nel 2018, sono state circa 38 milioni le auto private in circolazione e hanno coperto il 65,3 per cento del totale degli spostamenti. Di questi, per\u00f2, nel 75 per cento dei casi \u00e8 stata percorsa una distanza inferiore ai 10 chilometri e il 25 per cento dei casi inferiore ai due chilometri. Quindi, gran parte degli italiani che si spostano in macchina lo fanno per percorrere delle brevi distanze.\n\nUna ricerca condotta nel 2016 dall\u2019Isfort aveva dimostrato come, nonostante l\u2019auto fosse il mezzo pi\u00f9 utilizzato, il 41,3 per cento degli abitanti delle grandi citt\u00e0 italiane avrebbe preferito muoversi utilizzando i mezzi pubblici e il 32,2 per cento sperava, nel futuro, di passare meno tempo alla guida.\n\nCome \u00e8 stato segnalato [1] dall\u2019associazione di categoria delle imprese di trasporto pubblico (Asstra) le rete ferroviaria suburbana e metropolitana italiana ha 41 linee, contro le 81 della Germania e le 68 del Regno Unito. Le linee di metropolitana sono 14, contro le 44 della Germania, le 30 della Spagna e le 27 della Francia. Passando, poi, al trasporto su gomma, e, quindi, l\u2019utilizzo dell\u2019autobus, si legge [2] come l\u2019offerta sia \u00abinadeguata a rispondere alle esigenze della domanda di mobilit\u00e0 risultando non solo meno concorrenziale del mezzo individuale, ma anche molto onerosa, in termini economici\u00bb. Le spese elevate sono direttamente collegate all\u2019et\u00e0 dei veicoli che, in media, hanno pi\u00f9 di 11 anni contro una media europea di 7.\n\nIl sottosegretario di Stato al ministero delle Infrastrutture e dei Trasporti riporta un\u2019informazione corretta e una no. Se \u00e8 vero, infatti, che in media nel 2018 sono state registrate 65 auto ogni 100 abitanti, non \u00e8 per\u00f2 corretto affermare che in Italia ci sono \u00abil doppio\u00bb delle auto rispetto a quanto accade negli altri Paesi europei. L\u2019Italia registra un tasso di motorizzazione elevato e in crescita ma, confrontando il rapporto tra auto e abitanti a livello nazionale, la differenza con i maggiori Paesi europei arriva al massimo intorno al 20 per cento. Pi\u00f9 vicina alla proporzione \u00e8 invece il confronto tra le maggiori citt\u00e0 europee e i capoluoghi italiani.", "lang": "it"}