{"title": "Renzi e la crescita dell'Italia: esplosiva fino al '95, inesistente da allora", "subtitle": "", "author": "pagellapolitica.it", "date": null, "vclaim_id": "vclaim-id-5064", "url": "https://pagellapolitica.it/dichiarazioni/5819/renzi-e-la-crescita-dellitalia-esplosiva-fino-al-95-inesistente-da-allora", "vclaim": "\"Sono 20 anni che l'Italia ha smesso di crescere. Nei 50 anni precedenti abbiamo avuto le performance di crescita pi\u00f9 alte dell'intera Europa. Nei 50 anni che seguono la Seconda Guerra Mondiale l'Italia \u00e8 cresciuta pi\u00f9 di tutti gli altri, pi\u00f9 della Germania, pi\u00f9 della Francia, pi\u00f9 del Regno Unito\".\n\nDurante l'Assemblea pubblica di Federalimentare all'Expo, il Premier sostiene che la crescita esplosiva dell'Italia, durata mezzo secolo dopo la fine della Seconda Guerra Mondiale, si sia sostanzialmente fermata nella seconda met\u00e0 degli anni '90. Del miracolo economico italiano sono pieni i sussidiari, mentre la flebile ripresa registrata dal Pil nel primo trimestre 2015 non distoglie certo dal lungo periodo di recessione e stagnazione. Renzi \u00e8 per\u00f2 categorico: sono 20 anni che l'Italia ha mentre prima cresceva . Sar\u00e0 stato preciso? Abbiamo controllato i dati.\n\nDal 1995 al 2014 l'economia italiana \u00e8 passata da 1.288 a 1.405 miliardi di euro . Si \u00e8 quindi espansa di circa 9 punti percentuali in 20 anni. Su lunghi periodi \u00e8 forse pi\u00f9 utile per\u00f2 guardare il valore del Pil pro capite, per capire quanta di questa crescita \u00e8 stata in realt\u00e0 dovuta ad un mero aumento della popolazione.\n\nPil pro capite \u00e8 ancora pi\u00f9 gramo. Nel 1995 il Pil pro capite italiano era pari a 24.800 euro, poco sopra la media UE15 di 24.200 euro; vent'anni dopo questo valore \u00e8 aumentato ad appena 25.300 euro in Italia rispetto ai 29.800 euro nell'UE15 (tutti i valori sono concatenati). L'aumento percentuale \u00e8 stato quindi di appena 2% su vent'anni per il Belpaese rispetto al 23% dell'UE15. Il divario \u00e8 per\u00f2 meno marcato quando si guarda ai tredici anni dal 1995 alla crisi; il Pil pro capite italiano \u00e8 cresciuto del 13,7% in quel periodo, rispetto al 26% dell'UE15. Insomma, se \u00e8 vero che ci ritroviamo - a vent'anni dal 1995 - con pi\u00f9 o meno lo stesso Pil pro capite, \u00e8 anche vero che questo \u00e8 dovuto in buona parte al crollo vissuto dal 2008 in avanti. Renzi pecca quindi i esagerazione quando parla di vent'anni in cui l'Italia \"ha smesso di crescere\".\n\nil database di Maddison, effettivamente l'Italia ha visto il Pil pro capite crescere in una maniera spettacolare nei cinquant'anni dopo la Seconda Guerra Mondiale. Il valore era pari a 1.609 dollari \"internazionali Geary-Khamis\" nel 1945 (una valuta ipotetica che permette il confronto su lunghi periodi di tempo). Nel 1995 questo valore era aumentato del 970% e raggiunto 17.127 $GK internazionali. Come si pu\u00f2 vedere dalle nostre elaborazioni, a seconda che si parta dal 1945 o dal 1946, l'aumento riscontrato varia tra Paesi (in particolare per la Germania, che si \u00e8 contratta ulteriormente). In ogni caso l'Italia \u00e8 seconda tra i Paesi occidentali inclusi nella banca dati, sia che si parta dal 1945 (dopo la Grecia: +1001%) sia che si parta dal 1946 (con un +696%, secondo solo al +825% dell'Austria). Renzi ha quindi sostanzialmente ragione nel parlare di un Pil cresciuto pi\u00f9 e ha completamente ragione nel dire che la crescita \u00e8 stata superiore a quella tedesca, francese e britannica.\n\nRenzi sostiene che da 20 anni l'Italia ha smesso di crescere. In realt\u00e0 per i 13 anni fino al 2008 l'Italia cresceva a mezzo motore ma cresceva; \u00e8 stata poi la crisi a quasi azzerare il poco progresso fatto. Come per una dichiarazione di Grillo luned\u00ec scorso, puniamo la prima parte della dichiarazione del Premier con un \"N\u00ec\". La seconda parte, sull'impressionante crescita del Pil nei cinquant'anni dopo la Seconda Guerra Mondiale, \u00e8 invece sostanzialmente corretta. Un \"N\u00ec\" e un \"C'eri quasi\" ottengono un \"N\u00ec\" complessivo.", "lang": "it"}