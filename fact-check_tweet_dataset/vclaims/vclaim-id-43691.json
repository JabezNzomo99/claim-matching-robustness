{"title": "Vi vet ikke om den norske oljeproduksjonen har verdens laveste utslipp", "subtitle": "Norge kommer p\u00e5 sjetteplass i en omfattende studie gjennomf\u00f8rt av forskere ved Stanford.", "author": "www.faktisk.no", "date": null, "vclaim_id": "vclaim-id-43691", "url": "https://www.faktisk.no/faktasjekker/n6z/vi-vet-ikke-om-den-norske-oljeproduksjonen-har-verdens-laveste-utslipp", "vclaim": "31. august i \u00e5r ble dav\u00e6rende olje- og energiminister Terje S\u00f8viknes erstattet med partifellen Kjell-B\u00f8rge Freiberg (Frp). Freiberg har v\u00e6rt ordf\u00f8rer i Hadsel kommune i Nordland, og var statssekret\u00e6r i Olje- og energidepartementet (OED) fra 2015 til 2017. Han ble valgt inn p\u00e5 Stortinget i 2017.\n\n6. september publiserte Stavanger Aftenblad et intervju med den ferske ministeren, med tittelen \u00ab Ny oljeminister vil ha full gass for \u2039ren norsk olje\u203a \u00bb. I saken tar ministeren til orde for at Norge b\u00f8r produsere s\u00e5 mye olje som mulig, og at dette vil v\u00e6re gunstig for klimaet.\n\nI Aftenbladet er han blant annet sitert p\u00e5 f\u00f8lgende:\n\nTil avisen sier han ogs\u00e5:\n\nDette er p\u00e5standen vi skal se n\u00e6rmere p\u00e5 i denne faktasjekken. Faktisk.no forst\u00e5r p\u00e5standen slik at norsk oljeproduksjon har de laveste utslippene av klimagasser.\n\nFaktisk.no tar kontakt med OED, for \u00e5 sjekke hva slags dokumentasjon Freiberg legger til grunn for p\u00e5standen. Informasjonsr\u00e5dgiver Peder Qvale opplyser at OED ikke har egne tall for utslipp fra andre land, og derfor ikke foretar egne sammenligninger.\n\nHan trekker imidlertid frem oljelobbyorganisasjonen Norsk olje og gass\u2019 (NOROG) \u00e5rlige . I rapporten for 2018 vises det til en analyse som konsulentselskapet Rystad Energy utf\u00f8rte i 2016, p\u00e5 bestilling fra NOROG.\n\nRystad har tatt utgangspunkt i en egen database med verdens olje- og gassproduksjon p\u00e5 feltniv\u00e5. De har ogs\u00e5 en metodikk som beregner utslipp fra hvert felt, inkludert raffinering og utslipp fra forbruk av olje- og gass, if\u00f8lge NOROG.\n\nBasert p\u00e5 dette er de 20 st\u00f8rste oljeproduserende nasjonene sammenlignet. If\u00f8lge Rystads beregninger er det Norge som har de laveste produksjonsutslippene, n\u00e5r man ser p\u00e5 hele kjeden med produksjon, raffinering og forbruk av olje og gass.\n\nI milj\u00f8rapporten til NOROG blir det ogs\u00e5 vist til den \u00e5rlige rapporten fra den internasjonale organisasjonen for olje og gassprodusenter (IOGP). I rapporten finnes det en oversikt over klimagassutslipp per produsert enhet .\n\nHer finnes det ikke tall for like mange enkeltnasjoner som i Rystads rapport. Men p\u00e5 IOGPs oversikt kommer Midt\u00f8sten-regionen marginalt bedre ut av det enn Norge i \u00e5rene etter 2012.\n\nDen globale tankesmien Carnegie Endowment har ogs\u00e5 en indeks som viser utslipp fra olje i produksjonsfasen. De to norske feltene som er med i indeksen (Ekofisk og Skarv) kommer godt ut av det, og plasserer seg helt i det nedre sjiktet for utslipp. Det finnes imidlertid ingen oversikt som samler opp utslippene per land i denne indeksen.\n\nDet vitenskapelige tidsskriftet Science publiserte 30. august studien \u00abGlobal carbon intensity of crude oil production\u00bb. Dette er en studie foretatt av forskere ved Stanford, som unders\u00f8ker utslippene forbundet med oljeproduksjon i en rekke oljefelt i mange land.\n\nIf\u00f8lge Stanford er dette den mest omfattende studien av sitt slag. Den inneholder data fra nesten 9000 oljefelt i 90 land, som st\u00e5r for 98 prosent av verdens samlede oljeproduksjon.\n\nF\u00f8rsteamanuensis Adam R. Brandt ved Stanfords ingeni\u00f8ravdeling for energiressurser har v\u00e6rt med p\u00e5 studien. Han skriver til Faktisk.no at de viktigste driverne for utslipp i produksjonsfasen er:\n\u2022 : Dette er brenning av uutnyttet gass og olje i flammet\u00e5rn, noe som inneb\u00e6rer store klimagassutslipp. Norsk oljeindustri har redusert faklingen betydelig, men opprettholder en liten del av sikkerhetshensyn.\n\u2022 Dampinjeksjon: Dette er en metode som blant annet kan brukes for \u00e5 varme opp og smelte oljesand i et dyptliggende reservoar, for \u00e5 kunne f\u00e5 den opp til overflaten. Metoden kan ogs\u00e5 brukes for \u00e5 f\u00e5 olje til \u00e5 l\u00f8sne opp fra gamle br\u00f8nner.\n\u2022 Metanutslipp: I tillegg til CO2 f\u00f8rer oljeproduksjon ofte til vesentlige utslipp av drivhusgassen metan. I Norge st\u00e5r oljeproduksjonen for rundt av v\u00e5re totale metanutslipp.\n\nI tillegg til disse faktorene forteller Brandt at energien som brukes i raffineringen av oljen ogs\u00e5 er et viktig element.\n\nI Stanford-studien kommer Norge p\u00e5 sjetteplass blant landene med lavest utslipp fra oljeproduksjonen.\n\nF\u00f8rsteamanuensis Brandt skriver til Faktisk.no at Norge er blant landene som kommer aller best ut, og at p\u00e5 grunn av usikkerheten i studien kan det heller ikke utelukkes at Norge har de aller laveste utslippene. Dersom man ser p\u00e5 grafikken til h\u00f8yre med tall fra studien, ser man at feilmarginene er st\u00f8rre enn forskjellen mellom mange av landene med lavest produksjonsutslipp.\n\nSelv om den soleklart st\u00f8rste delen av utslippene fra oljen skjer i bruksfasen, er utslippene fra produksjonsfasen ikke trivielle. Disse utslippene varierer mye fra felt til felt:\n\n\u2013 Produksjonsfasen av olje st\u00e5r for 5 til 25 prosent av utslippene, avhengig av hvilket felt den kommer fra, skriver Brandt til Faktisk.no.\n\nI studien trekkes Norge frem som et foregangsland, fordi norske oljeprodusenter har lykkes med \u00e5 redusere faklingen vesentlig. P\u00e5 sine nettsider skriver Stanford f\u00f8lgende:\n\nP\u00e5 sp\u00f8rsm\u00e5l om hvordan Brandt vurderer oljeminister Freibergs p\u00e5stand, skriver Stanford-forskeren at den kan v\u00e6re sann, men at man ikke kan sl\u00e5 fast at p\u00e5standen stemmer p\u00e5 grunn av usikkerheten i unders\u00f8kelsene.", "lang": "no"}