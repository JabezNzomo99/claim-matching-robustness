{"title": "Nei, barn som ikke b\u00e6res frem i samme svangerskap, kan ikke kalles tvillinger", "subtitle": "NRK g\u00e5r for langt i vinklingen sin.", "author": "www.faktisk.no", "date": null, "vclaim_id": "vclaim-id-20586", "url": "https://www.faktisk.no/faktasjekker/97R/nei-barn-som-ikke-baeres-frem-i-samme-svangerskap-kan-ikke-kalles-tvillinger", "vclaim": "I en nettartikkel presenterer NRK en historie som vekker oppsikt. Med tittelen \u00abI morens mage ligger Ariel Maries (1,5) tvillings\u00f8ster\u00bb kan kanalen fortelle at:\n\nSaken handler om assistert befruktning, og hvordan et ektepar har f\u00e5tt hjelp til \u00e5 bli gravide ved den private fertilitetsklinikken Spiren-klinikken i Trondheim. Etter fem mislykkede fors\u00f8k i Danmark, lykkes de med pr\u00f8ver\u00f8rsbehandling i Trondheim v\u00e5ren 2015.\n\nParet fikk tips om at de kunne fryse ned det andre egget, som n\u00e5 blir omtalt som den toeggede tvillingen til barnet som er f\u00f8dt.\n\nDet er dette egget, som har ligget nedfryst i flytende nitrogen p\u00e5 minus 200 grader i nesten to \u00e5r, som n\u00e5 har f\u00f8rt til et nytt svangerskap.\n\nSakens vinkling p\u00e5 at det nye barnet vil bli det forrige barnets tvilling, selv om det blir nesten to \u00e5r mellom dem, er gjennomg\u00e5ende.\n\nDenne fremstillingen har skapt reaksjoner, og vi har f\u00e5tt tips med sp\u00f8rsm\u00e5l om dette kan stemme.\n\nSaken for\u00f8vrig gir en gjennomgang av ny forskning og utfordringer knyttet til nedfrysing og lagring av embryoer, og fertilitetsbehandling i Norge.\n\nSp\u00f8rsm\u00e5let er hvorvidt dette barnet kan omtales som toegget tvilling til det f\u00f8rste barnet fordi det ble unnfanget ved pr\u00f8ver\u00f8rsbehandling der eggene er fra samme mor og s\u00e6den fra samme donor?\n\nHva er en tvilling?\n\nSelv om familierelasjoner kan tolkes ut fra et biologisk og et sosialt perspektiv, oppfatter vi at p\u00e5standen spesielt og saken generelt har et klart medisinsk og biologisk fokus. Det handler om assistert befruktning og lagring av frosne embryoer.\n\nSaken er vinklet p\u00e5 en m\u00e5te som vekker oppsikt. At en tvillings\u00f8ster kan oppst\u00e5 halvannet \u00e5r etter at den f\u00f8rste ble f\u00f8dt, gir grunn til undring.\n\nFaktisk.no har kontaktet journalist Mari Svenning som har skrevet saken. Hun skj\u00f8nner at det kan v\u00e6re innvendinger ved bruken av benevnelsen tvillinger. og at det er mer en spr\u00e5klig problemstilling, eller et filologisk sp\u00f8rsm\u00e5l som hun kaller det, ettersom eggene er fra samme syklus, er like gamle, men kommer i ulike svangerskap. Hun henviser til en av hovedkildene i saken, forsker og lege Liv Bente Romundstad, ved Spiren-klinikken.\n\nRomundstad har solid forskningsbakgrunn innen fertilitetsbehandling, og har skrevet kapittelet om assistert befruktning i Store Medisinske Leksikon (SML).\n\nSlik Faktisk.no tolker dette, er det en forutsetning at barna utvikler seg i samme svangerskap og at de blir f\u00f8dt like etter hverandre, for at de kan kalles tvillinger.\n\nSelv om det i NRK-sakens konkrete tilfelle er snakk om samme s\u00e6ddonor, er ikke samme far en forutsetning for \u00e5 definere toeggede tvillinger. Heller ikke at eggene kommer fra samme syklus eller har likt opphav. Det er selve svangerskapet som er det viktigste.\n\nLege og professor i medisin, Arvid Heiberg, er fagansvarlig for temaet medisin i Store Norske Leksikon, og den som har skrevet om tvillinger i SML. Heiberg bekrefter at samme svangerskap er en forutsetning for \u00e5 definere tvillinger:\n\nFor \u00e5 v\u00e6re spesifikk blir barna hels\u00f8sken i biologisk forstand, ettersom begge egg er fra samme kvinne og s\u00e6den fra samme donor. Men tvillinger blir de ikke. Heiberg sier at denne type befruktning, nedfrysing og bruk er blitt vanlig:\n\nRomundstad ved Spiren-klinikken er helt enig med Heiberg, men nevner samtidig den samme kompleksiteten professoren p\u00e5peker.\n\nDet er derfor hun mener at \u00abtvillinger\u00bb er en passende betegnelse i anf\u00f8rselstegn, men vedg\u00e5r at det biologisk sett blir feil uten anf\u00f8rselstegn.", "lang": "no"}