{"title": "Nei, St\u00f8re bryter ikke Grunnloven n\u00e5r han pr\u00f8ver \u00e5 presse Solberg til \u00e5 flytte Listhaug", "subtitle": "St\u00f8re og Ap st\u00f8tter mistillitsforslaget mot Sylvi Listhaug (Frp). Samtidig har St\u00f8re sagt at partiet kan akseptere at Listhaug fortsetter som statsr\u00e5d for et annet departement.", "author": "www.faktisk.no", "date": null, "vclaim_id": "vclaim-id-3720", "url": "https://www.faktisk.no/faktasjekker/2zW/nei-store-bryter-ikke-grunnloven-nar-han-prover-a-presse-solberg-til-a-flytte-listhaug", "vclaim": "Den store politiske saken den siste uken har v\u00e6rt sp\u00f8rsm\u00e5let om hvorvidt Stortinget skal erkl\u00e6re mistillit til justis-, beredskaps-, og innvandringsminister Sylvi Listhaug (Frp). Dette ble tema etter at ministeren publiserte et mye omdiskutert bilde p\u00e5 Facebook. B\u00e5de bildet og ministerens h\u00e5ndtering i etterkant f\u00f8rte til at R\u00f8dt fremmet mistillitsforslag mot henne. Senere har SV, MDG, Sp og Ap sagt at de st\u00f8tter mistillitsforslaget. Dermed er det KrF som avgj\u00f8r om forslaget f\u00e5r flertall p\u00e5 Stortinget.\n\nAp-leder Jonas Gahr St\u00f8re har sagt at han kan akseptere at Listhaug fortsetter som minister, dersom hun KrFs partileder Knut Arild Hareide har kommet med , det samme har Senterpartiets parlamentariske leder Marit Arnstad.\n\nAdvokat Eirik Vinje reagerer p\u00e5 St\u00f8res uttalelser, og mener disse utgj\u00f8r et brudd p\u00e5 Grunnloven. I et skriver han f\u00f8lgende:\n\nI Grunnloven \u00a7 12 st\u00e5r det at det er kongen (i praksis statsministeren) som avgj\u00f8r hvem som skal sitte i regjering og hvilket departement de skal styre.\n\nInnlegget er blitt plukket opp av nettstedet Document.no, og er i skrivende stund det soleklart mest delte innlegget p\u00e5 sosiale medier mandag 19. mars. If\u00f8lge Storyboard har innlegget over 8500 delinger i sosiale medier.\n\nVinje presiserer overfor Faktisk.no at han ikke skriver for Document, men at nettstedet har plukket opp og sitert hans innlegg p\u00e5 Facebook.\n\nDet er p\u00e5standen i sitatet over vi skal se n\u00e6rmere p\u00e5 i denne faktasjekken. Stemmer det at St\u00f8res uttalelser utgj\u00f8r et klart brudd p\u00e5 Grunnloven \u00a7 12?\n\nFaktisk.no tar kontakt med Vinje for \u00e5 sjekke om han har ytterligere dokumentasjon for p\u00e5standen. Vinje har besvart foresp\u00f8rselen med en lengre e-post, som i sin helhet kan leses .\n\nAdvokaten skriver til Faktisk.no at innlegget ble skrevet p\u00e5 cirka 20 minutter, som et innspill til St\u00f8res forslag om at mistillit kunne unng\u00e5s ved \u00e5 flytte Listhaug til et annet departement:\n\nVinje understreker imidlertid at han fortsatt mener at et fors\u00f8k fra Stortinget p\u00e5 \u00e5 sette Listhaug i en annen ministerpost, vil v\u00e6re ugyldig. Etter Vinjes syn er det ogs\u00e5 et brudd p\u00e5 Grunnloven \u00a7 12, dersom Stortinget ved trussel om mistillit pr\u00f8ver \u00e5 presse statsministeren til \u00e5 flytte en statsr\u00e5d til et annet departement.\n\nFaktisk.no har v\u00e6rt i kontakt med fem jusprofessorer. Ingen av professorene sier at St\u00f8res handlinger utgj\u00f8r et brudd p\u00e5 Grunnloven \u00a7 12, og fire av dem sier i klartekst at Vinjes lovtolkning er feil.\n\nEivind Smith, professor ved Institutt for offentlig rett ved Universitetet i Oslo (UiO), er helt klar p\u00e5 at St\u00f8res forslag ikke er i strid med Grunnloven. Til Faktisk.no sier han:\n\nIf\u00f8lge Smith kreves det ingen begrunnelse for \u00e5 vedta mistillit mot en statsr\u00e5d i Stortinget:\n\nMistillit mot enkeltstatsr\u00e5der har tidligere v\u00e6rt foresl\u00e5tt, men aldri blitt vedtatt. Det har imidlertid skjedd to ganger at Stortinget har vedtatt mistillit mot hele regjeringen, som da f\u00e5r plikt til \u00e5 s\u00f8ke avskjed. Dette skjedde b\u00e5de med Hornsrud-regjeringen i 1928 og med Gerhardsen-regjeringen i 1963. Smith sier:\n\nProfessor Eirik Holm\u00f8yvik ved Juridisk fakultet ved Universitet i Bergen har skrevet om denne tematikken for Minerva. Han mener ogs\u00e5 Vinjes p\u00e5stand er feil. Til Faktisk.no skriver Holm\u00f8yvik f\u00f8lgende:\n\nDette er imidlertid ikke tilfellet i denne saken, p\u00e5peker Holm\u00f8yvik. Her er det ikke snakk om en instruks, men at St\u00f8re har sagt at regjeringen kan unng\u00e5 mistillitsvedtak, dersom Listhaug omplasseres.\n\nSamtidig trekker professoren frem at man helt fritt kan mene at St\u00f8res utspill utgj\u00f8r et brudd p\u00e5 politisk kutyme. Han mener det er uvanlig for en opposisjonspolitiker \u00e5 offentlig si hva han mener om regjeringens sammensetning, men at dette ikke utgj\u00f8r noe brudd med det parlamentariske systemet.\n\nProfessoren p\u00e5peker at det heller ikke finnes krav om et bestemt grunnlag for mistillitsvedtak:\n\nGrunnloven \u00a7 15 sl\u00e5r fast at Stortinget kan avsette statsr\u00e5der gjennom vedtak om mistillit.\n\nInger Johanne Sand, professor og instituttleder ved Institutt for offentlig rett ved UiO, mener heller ikke at St\u00f8res uttalelser er i strid med Grunnloven. Til Faktisk.no skriver professoren:\n\nHun mener heller ikke det vil v\u00e6re i strid med Grunnloven, dersom det vedtas mistillit til en statsr\u00e5d for et bestemt departement, og senere akseptere at vedkommende kommer tilbake som minister for et annet departement. Smith er av samme oppfatning:\n\nProfessor Benedikte Moltumyr H\u00f8gberg, Sands kollega p\u00e5 Institutt for offentlig rett ved UiO, deler heller ikke Vinjes tolkning. Hun skriver i en e-post til Faktisk.no at Grunnloven \u00a7 12 gir statsministeren rett til \u00e5 utnevne statsr\u00e5der og organisere regjeringen og departementene uavhengig av \u00f8vrige statsmakter, men:\n\nI likhet med professor Holm\u00f8yvik, tror H\u00f8gberg at Vinje blander sammen \u00a7 15 med den gamle paragrafen om riksrett i \u00a7 86, der det sto at man bare kunne reise riksrett mot regjeringsmedlemmer for feil de hadde beg\u00e5tt i sitt embete. Hun skriver:\n\nHans Petter Graver, professor og tidligere dekan ved Det juridiske fakultet ved UiO, mener heller ikke St\u00f8res uttalelser er grunnlovsstridige. Han er imidlertid usikker p\u00e5 om dette er faktap\u00e5stand, som kan sjekkes den eller andre veien.\n\nGraver mener derfor at regjeringen \u00abmed rette\u00bb kan si at de oppfatter St\u00f8res betingelse som utidig:", "lang": "no"}