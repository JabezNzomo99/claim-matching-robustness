{"title": "Czy obywatele p\u0142ac\u0105 za energi\u0119 wiatrow\u0105?", "subtitle": "Czy obywatele p\u0142ac\u0105 za energi\u0119 wiatrow\u0105? Sprawdzamy co na ten temat powiedzia\u0142 Krzysztof Tch\u00f3rzewski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-17949", "url": "https://demagog.org.pl/wypowiedzi/czy-obywatele-placa-za-energie-wiatrowa/", "vclaim": "Dnia 20 lutego 2015r. wesz\u0142a w \u017cycie ustawa o odnawialnych \u017ar\u00f3d\u0142ach energii. W rozdziale 11. tej ustawy art. 185 ustala wysoko\u015b\u0107 \u201cop\u0142aty OZE\u201d w wysoko\u015bci 2,51 z\u0142 za MWh. Art. 95 tej ustawy m\u00f3wi, \u017ce \u201cop\u0142at\u0119 OZE\u201d w ca\u0142o\u015bci przeznacza si\u0119 na pokrycie ujemnego salda wynikaj\u0105cego z:\n\u2022 None r\u00f3\u017cnicy mi\u0119dzy warto\u015bci\u0105 sprzeda\u017cy energii elektrycznej a warto\u015bci\u0105 tej energii obliczon\u0105 na podstawie ceny zawartej w ofercie wytw\u00f3rcy\n\u2022 None r\u00f3\u017cnicy mi\u0119dzy warto\u015bci\u0105 sprzeda\u017cy energii elektrycznej wytworzonej z odnawialnych \u017ar\u00f3de\u0142 energii a warto\u015bci\u0105 zakupu tej energii elektrycznej\n\noraz koszt\u00f3w dzia\u0142alno\u015bci Operatora Rozlicze\u0144 Energii Odnawialnej S.A. Jednym s\u0142owem: uiszczaj\u0105c \u201cop\u0142at\u0119 OZE\u201d, odbiorcy ko\u0144cowi maj\u0105 pokrywa\u0107 koszty systemu wsparcia dla \u017ar\u00f3de\u0142 odnawialnych.\n\nDnia 22 czerwca 2016r. w \u017cycie wesz\u0142a nowelizacja ustawy z 20 lutego 2015r., jej autorzy nie zmienili jednak wysoko\u015bci \u201cop\u0142aty OZE\u201d.\n\nWed\u0142ug danych z 26 czerwca 2016r. opublikowanych przez Urz\u0105d Regulacji Energetyki, \u015brednia cena sprzeda\u017cy energii elektrycznej w I kwartale 2016r. wynosi\u0142a 167,45 z\u0142/MWh.\n\nUwzgl\u0119dniaj\u0105c wszystkie dane, \u0142atwo obliczy\u0107, \u017ce \u201cop\u0142ata OZE\u201d stanowi ok. 1,5% ceny za MWh energii elektrycznej. Por\u00f3wnuj\u0105c t\u0119 warto\u015b\u0107, ze wspomnianymi w wypowiedzi 10%, mo\u017cemy stwierdzi\u0107, \u017ce Minister Tch\u00f3rzewski mija si\u0119 z prawd\u0105. Bior\u0105c pod uwag\u0119 szerszy kontekst wypowiedzi, stwierdzamy, \u017ce s\u0142owa Ministra nosz\u0105 cechy manipulacji.", "lang": "pl"}