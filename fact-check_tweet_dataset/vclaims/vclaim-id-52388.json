{"title": "Nie, to manipulacja danymi i s\u0142owami", "subtitle": "W sieci kr\u0105\u017cy post oskar\u017caj\u0105cy prezydenta Warszawy Rafa\u0142a Trzaskowskiego o zap\u0142acenie \u201eGazecie Wyborczej\u201d 4 milion\u00f3w z\u0142otych za przychylne dla niego materia\u0142y. To manipulacja maj\u0105ca zdyskredytowa\u0107 kandydata Koalicji Obywatelskiej w wyborach prezydenckich. Pieni\u0105dze sz\u0142y do sp\u00f3\u0142ki zale\u017cnej od Agory SA na r\u00f3\u017cne kampanie promocyjne Warszawy m.in. walk\u0119 z \u201ekopciuchami\u201d,", "author": "sprawdzam.afp.com", "date": "2020-06-19T09:49:39+02:00", "vclaim_id": "vclaim-id-52388", "url": "https://sprawdzam.afp.com/nie-manipulacja-danymi-i-slowami", "vclaim": "Nie, to manipulacja danymi i s\u0142owami\n\nW sieci kr\u0105\u017cy post oskar\u017caj\u0105cy prezydenta Warszawy Rafa\u0142a Trzaskowskiego o zap\u0142acenie \u201eGazecie Wyborczej\u201d 4 milion\u00f3w z\u0142otych za przychylne dla niego materia\u0142y. To manipulacja maj\u0105ca zdyskredytowa\u0107 kandydata Koalicji Obywatelskiej w wyborach prezydenckich. Pieni\u0105dze sz\u0142y do sp\u00f3\u0142ki zale\u017cnej od Agory SA na r\u00f3\u017cne kampanie promocyjne Warszawy m.in. walk\u0119 z \u201ekopciuchami\u201d, \u201esegregacj\u0119 \u015bmieci\u201d czy akcj\u0119 \u201erozlicz sw\u00f3j PiT w Warszawie\u201d.\n\n\u201eSkandal\u201d to tytu\u0142 posta zamieszczonego 8 czerwca na Facebooku na koncie nale\u017c\u0105cym do u\u017cytkownika popieraj\u0105cego reelekcj\u0119 Andrzeja Dudy.\n\n- Trzaskowski zap\u0142aci\u0142 4 miliony z\u0142otych z publicznej kasy \u201eGazecie Wyborczej\u201d, \u017ceby tuszowa\u0142a jego b\u0142\u0119dy w zarz\u0105dzaniu Warszaw\u0105 - czytamy w po\u015bcie ze zdj\u0119ciem prezydenta Warszawy i czo\u0142\u00f3wkami trzech wyda\u0144 \u201eGazety Wyborczej\u201d.\n\nPost w ci\u0105gu tygodnia zyska\u0142 31 komentarzy i 861 udost\u0119pnienia. Udost\u0119pni\u0142y go m.in fanpage PiS Jastarnia-Hel czy te\u017c grupy otwarte jak Popieram Ministra Szumowskiego czy Popieram Zbigniewa Ziobr\u0119.\n\nZapytali\u015bmy Urz\u0105d miasta czy i jakie kwoty miasto zap\u0142aci\u0142o \u201eGazecie Wyborczej\u201d.\n\n- Post tej tre\u015bci jest nadu\u017cyciem i manipulacj\u0105- przekaza\u0142a nam w czwartek Karolina Ga\u0142ecka rzeczniczka prasowa Urz\u0119du m.st. Warszawy. - Miasto wsp\u00f3\u0142pracowa\u0142o z \u201eGazet\u0105 Wyborcz\u0105\u201d przy akcji organizowanej przez Agor\u0119 \u201eSuper Miasta\u201d w zwi\u0105zku z 30 \u2013 leciem wybor\u00f3w samorz\u0105dowych. Kwota umowy to 55.350 z\u0142 - poinformowa\u0142a nas w czwartek 17 czerwca Karolina Ga\u0142ecka rzeczniczka prasowa Urz\u0119du m.st. Warszawy. - Dodatkowo za dost\u0119p do rocznej prenumeraty cyfrowej Wyborcza.pl, miasto ma podpisan\u0105 umow\u0119 w kwocie 4.918,77 z\u0142. \u0141\u0105czna kwota wynikaj\u0105ca z powy\u017cszych um\u00f3w to: 60 268,77 z\u0142. - napisa\u0142a nam w mailu.\n\nPodobne informacje o rzekomych 4 milionach z\u0142otych przekazanych przez Trzaskowskiego Gazecie Wyborczej pojawi\u0142y si\u0119 tego samego dnia co post na Facebooku na stronie Telewizji Republika. Artyku\u0142 nie by\u0142 podpisany. Oparty by\u0142 z kolei na informacjach z portalu \u017bycie Stolicy. \u201eTylko Agora i jej sp\u00f3\u0142ka AMS S.A. zarobi\u0142a na kontraktach z biurem marketingu m. st. Warszawy oko\u0142o 4 mln z\u0142otych odk\u0105d prezydentem stolicy zosta\u0142 Rafa\u0142 Trzaskowski!\u201d, czytamy w artykule kt\u00f3ry ukaza\u0142 si\u0119 te\u017c na stronie portalu na Facebooku. Zestawia on r\u00f3\u017cne wydatki Biura Marketingu Warszawy, na prawie 4,5 mln. ale ju\u017c, jak pisze, dla ca\u0142ej grupy medialnej Agora SA, kt\u00f3ra jest wydawc\u0105 Gazety Wyborczej. Odnajdujemy w zestawieniu wymienion\u0105 przez rzeczniczk\u0119 kwot\u0119 55.350 z\u0142 na akcj\u0119 \u201eSuper Miasta\u201d oraz 4.918,77 na roczn\u0105 prenumerat\u0119 \u201eGazety Wyborczej\u201d. Najwi\u0119ksz\u0105 pozycj\u0105 jest kwota 3.000.000 z\u0142. opatrzona przez redakcj\u0119 wykrzyknikiem.\n\nNa r\u00f3\u017cne kampanie promocyjne miasta m.in. walk\u0119 z \u201ekopciuchami\u201d, \u201esegregacj\u0119 \u015bmieci\u201d czy akcj\u0119 \u201erozlicz sw\u00f3j PiT w Warszawie\u201d, dowiadujemy si\u0119 w urz\u0119dzie miasta. Oto lista ostatnich kampanii:\n\n- Wymie\u0144 kopciucha \n\n - Warszawa w kwiatach i zieleni \n\n - Segregacja odpad\u00f3w \n\n - Rozliczaj PIT w Warszawie \n\n - Warszawa zbiera deszcz\u00f3wk\u0119 \n\n - Warszawianka roku \n\n - Kto g\u0142osuje ten si\u0119 liczy\n\nPoni\u017cej publikujemy zdj\u0119cie z jednej z kampanii, \u201eSegreguj odpady w\u0142a\u015bciwie\u201d, na no\u015bniku reklamowym zw. Citylight na przystanku autobusowym w Warszawie w 2019 r.\n\nMiasto p\u0142aci za wykorzystanie powierzchni reklamowej na swoje dzia\u0142ania promocyjne i marketingowe firmie AMS, po prostu gdy\u017c jest to najlepszy no\u015bnik reklamowy, najbardziej trafiaj\u0105cy do odbiorc\u00f3w, a AMS jest jedynym operatorem takich no\u015bnik\u00f3w w Warszawie, m\u00f3wi\u0105 nam specjali\u015bci od reklamy. Nie ma innego w Warszawie. Od lat AMS jest liderem reklamy zewn\u0119trznej w Polsce.\n\nTwierdzenie zatem, \u017ce 4 mln z\u0142otych posz\u0142o do \u201eGazety Wyborczej\u201d na tuszowanie b\u0142\u0119d\u00f3w jest po prostu fa\u0142szywe. Pieni\u0105dze posz\u0142y do jednej ze sp\u00f3\u0142ek zale\u017cnych grupy medialnej Agora SA, kt\u00f3ra w swojej dzia\u0142alno\u015bci ma pr\u00f3cz wydawania dziennika \u201eGazety Wyborczej\u201d, sie\u0107 kin, wydawnictwa ksi\u0105\u017cek czy te\u017c w\u0142a\u015bnie firm\u0119 zajmuj\u0105ca si\u0119 reklam\u0105 zewn\u0119trzn\u0105. R\u00f3\u017cne podmioty korzystaj\u0105 z jej no\u015bnik\u00f3w, m.in. Muzea Narodowe zale\u017cne od Ministerstwa Kultury i Dziedzictwa Narodowego. Razem z AMS przeprowadzi\u0142o np. kampani\u0119 \u201ePrzystanek Wyspia\u0144ski\u201d a przecie\u017c trudno pos\u0105dzi\u0107 Premiera Piotra Gli\u0144skiego o sympati\u0119 dla Gazety Wyborczej i ch\u0119\u0107 wp\u0142acania do jej kasy \u201epieni\u0119dzy publicznych\u201d.\n\nChcieli\u015bmy dowiedzie\u0107 si\u0119 czego\u015b wi\u0119cej o \u201e\u017byciu Stolicy\u201d, kt\u00f3re oskar\u017cy\u0142o swym artyku\u0142em Rafa\u0142a Trzaskowskiego o niew\u0142a\u015bciwe u\u017cycie \u015brodk\u00f3w publicznych. Sprawdzili\u015bmy na stronie Ministerstwa Sprawiedliwo\u015bci w wyszukiwarce Krajowego Rejestru S\u0105dowego KRS czym zajmuje si\u0119 wydawca tego tytu\u0142u firma Eurosimplex sp z o.o. W dziale 3, jako przedmiot przewa\u017caj\u0105cej dzia\u0142alno\u015bci przedsi\u0119biorcy figuruje \u201eprodukcja broni i amunicji\u201d. Dzia\u0142alno\u015b\u0107 zwi\u0105zana z wydawnictwem gazet nigdzie si\u0119 nie pojawia.\n\nJako prezes zarz\u0105du wpisany jest KRS jest Tomasz Szostek. W dziale 2 podane s\u0105 dwa adresy: ul. Krucza, nr 51, lok. 91, oraz ul. Domaniewska, nr 17/19, lok. 133, w Warszawie. Rubryka z adresem elektronicznym jest pusta. Data powstania sp\u00f3\u0142ki to 3 stycznia 2018 r. Telefon i adres e-mailowy znale\u017ali\u015bmy na stronie jednak nie uda\u0142o nam si\u0119 do redakcji dodzwoni\u0107 by dowiedzie\u0107 si\u0119 czego\u015b wi\u0119cej. Pod podanym numerem telefonu odzywa si\u0119 nieustannie poczta g\u0142osowa. Nasz mail pozosta\u0142 bez odpowiedzi.\n\n- Czy to jedyne prenumeraty? - zapytali\u015bmy rzeczniczk\u0119 ? - Nie, urz\u0105d miasta prenumeruje nast\u0119puj\u0105ce tytu\u0142y:", "lang": "pl"}