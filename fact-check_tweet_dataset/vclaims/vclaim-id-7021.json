{"title": "In Italia le morti sul lavoro sono davvero in costante aumento?", "subtitle": "Abbiamo verificato l'affermazione della presidente del Senato Elisabetta Casellati", "author": "www.agi.it", "date": "2018-05-15T12:00+0200", "vclaim_id": "vclaim-id-7021", "url": "https://www.agi.it/fact-checking/casellati_morti_bianche_lavoro_italia_muggiano_la_spezia-3899236/news/2018-05-15/", "vclaim": "Il 13 maggio la presidente del Senato Maria Elisabetta Alberti Casellati ha diramato un comunicato in cui ha commentato l\u2019incidente alle Acciaierie Venete di Padova, avvenuto il giorno stesso, dove quattro operai sono rimasti ustionati, di cui tre versano in gravi condizioni.\n\nLa Casellati, tra le altre cose, ha scritto: \u201cGli incidenti e le morti bianche sono ormai in costante aumento nel nostro Paese e si deve parlare di vera e propria emergenza\u201d.\n\nSecondo il bollettino INAIL pi\u00f9 recente, riferito ai primi tre mesi del 2018, le cosiddette \u201cmorti bianche\u201d - ovvero gli incidenti mortali sul lavoro - sono in effetti in aumento. Le denunce di infortunio con esito mortale riferite al periodo gennaio-marzo 2018 sono state infatti 212, l\u201911,58% in pi\u00f9 rispetto al periodo gennaio-marzo 2017, quando erano state 190.\n\nTra il 1996 e il 2016 \u2013 i dati* degli ultimi anni sono consultabili on-line, mentre quelli antecedenti al 2012 si trovano nelle serie storiche scaricabili qui - il numero di infortuni con esito mortale ha oscillato tra un massimo di 1.528 casi nel 2001 e un minimo di 1.032 nel 2009. Dunque i numeri attuali sono comunque lontani dai massimi di inizio millennio e ancora inferiori ai minimi del periodo 1996-2016.\n\nDunque, relativamente agi infortuni mortali, l\u2019affermazione della Casellati \u00e8 corretta se riferita al breve periodo (primo trimestre 2018 e anno 2017), mentre non lo sarebbe se riferita al medio o lungo periodo.\n\n*I dati pi\u00f9 risalenti sono pi\u00f9 affidabili, mentre quelli recenti potrebbero ancora aumentare, dunque il confronto ha un margine di errore. Come spiega infatti l\u2019INAIL, \u201cL\u2019interpretazione del confronto tra i dati di periodo richiede cautele. Va considerato che l\u2019attribuzione dei casi di infortunio all\u2019intervallo temporale di competenza \u00e8 per \u2018data di accadimento\u2019. Quindi, in generale, la totalizzazione per particolari \u201cchiavi\u201d di aggregazione pu\u00f2 essere ritardata (rispetto all\u2019analogo periodo dell\u2019anno precedente) dall\u2019evoluzione del caso e/o dai tempi del processo amministrativo\u201d. Questo spiega anche la discrepanza, circa dati relativi agli stessi anni, tra diversi documenti INAIL.\n\nSe guardiamo ai dati degli ultimi anni, vediamo che questo \u00e8 un trend sufficientemente consolidato. Nel 2015 gli infortuni denunciati sono stati 637.199, nel 2014 erano stati 663.627, nel 2013 695.004 e nel 2012 745.546.\n\nNegli anni precedenti, come risulta dalle serie storiche (qui scaricabili), i numeri erano ancora superiori. Negli anni \u201960 e \u201970 il numero di infortuni denunciati era costantemente superiore al milione, spesso vicino al milione e mezzo. Negli anni \u201980 e \u201990 il numero \u00e8 leggermente sceso, e ha oscillato tra i 900 mila e il milione. Solo dopo il 2001 il fenomeno \u00e8 andato riducendosi progressivamente fino alle dimensioni attuali.\n\n*Valgono qui le considerazioni riportate relativamente ai dati sulle morti bianche: i dati recenti sono soggetti a possibili evoluzioni e talvolta emergono discrepanze tra documenti INAIL, relativi agli stessi periodi ma pubblicati in diverse date.\n\nDallo studio INAIL \u201cInfortuni sul lavoro: Europa a confronto\u201d, che analizza i dati 2011-2015, emerge che in Italia la situazione sia relativamente buona, stando per lo meno alle cifre ufficiali e non potendo dar conto dei casi di infortuni non denunciati.\n\nPer quanto riguarda gli infortuni non mortali, abbiamo un tasso (anno 2015) di 1.516 ogni 100.000 occupati. La Germania ne ha 2.091, la Francia 3.490, la Spagna 3.151 e la media Ue \u00e8 di 1.642.\n\nPer quanto riguarda gli infortuni non mortali, abbiamo un tasso (anno 2015) di 1.516 ogni 100.000 occupati. La Germania ne ha 2.091, la Francia 3.490, la Spagna 3.151 e la media Ue \u00e8 di 1.642.\n\nPer quanto riguarda poi gli infortuni - di cui lo studio comparativo INAIL non d\u00e0 i numeri ma li rappresenta in questo grafico (in basso) - si vede come non solo l\u2019Italia sia andata migliorando negli anni presi in considerazione, ma anche come la sua situazione sia comparativamente migliore della media Ue, di quella francese e spagnola, e molto simile a quella tedesca.\n\nIn Italia negli ultimi mesi si \u00e8 assistito a un aumento delle morti bianche. L\u2019aumento \u00e8 fortunatamente contenuto e, considerando un periodo di tempo pi\u00f9 lungo, si pu\u00f2 dire che il fenomeno sia in costante calo da anni. Dal confronto con la situazione degli anni \u201960 emerge infatti che il numero di infortuni mortali sul posto di lavoro si \u00e8 ridotto di circa tre quarti.\n\nLa Casellati \u00e8 dunque leggermente imprecisa, ma ha sostanzialmente ragione, se consideriamo solo l\u2019ultimissimo periodo, ma risulta invece avere torto se analizziamo l\u2019andamento del fenomeno negli ultimi anni e decenni.", "lang": "it"}