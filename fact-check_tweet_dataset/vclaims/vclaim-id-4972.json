{"title": "Salvini e gli indipendentisti scozzesi", "subtitle": "", "author": "pagellapolitica.it", "date": null, "vclaim_id": "vclaim-id-4972", "url": "https://pagellapolitica.it/dichiarazioni/5628/salvini-e-gli-indipendentisti-scozzesi", "vclaim": "Avendo presentato solo 59 candidati - nei 59 seggi presenti in Scozia - il partito di Nicola Sturgeon ha effettivamente ottenuto un risultato schiacciante. L'SNP ha ottenuto il 50% delle preferenze (rispetto al 19,9% del 2010), ma grazie al sistema elettorale uninominale maggioritario vigente nel Regno Unito questo risultato si \u00e8 per\u00f2 tradotto nell'ottenimento di ben 56 su 59 seggi.\n\nCome si pu\u00f2 vedere nelle cartine a destra, ottenute dalla BBC, lo stravolgimento rispetto alle elezioni 2010 \u00e8 netto. Se nel 2010 sopra al Vallo di Adriano era il partito laburista a farla da padrone, nel 2015 la Scozia \u00e8 quasi uniformemente nazionalista. Appena tre sono i seggi che sfuggono al SNP: uno ciascuno per Tory, Labour e LibDem.", "lang": "it"}