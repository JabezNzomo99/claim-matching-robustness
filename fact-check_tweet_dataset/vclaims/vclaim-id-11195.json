{"title": "Jak Komisja Wenecka oceni\u0142a polski rz\u0105d?", "subtitle": "Jak Komisja Wenecka oceni\u0142a polski rz\u0105d? Sprawdzamy co na ten temat powiedzia\u0142 Ryszard Czarnecki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11195", "url": "https://demagog.org.pl/wypowiedzi/jak-komisja-wenecka-ocenila-polski-rzad/", "vclaim": "Komisja Wenecka w swojej opinii z 11 marca 2016r. (Opinion no. 833/2015) zaznacza, i\u017c konflikt wok\u00f3\u0142 Trybuna\u0142u Konstytucyjnego, \u201czapocz\u0105tkowany zosta\u0142 dzia\u0142aniami poprzedniego Sejmu\u201d (mowa o tym w punktach 121, 136 opinii).\n\nW punkcie 113 opinii, Komisja Wenecka przypomina, \u017ce poprawki wprowadzone przez Sejm VII kadencji do ustawy o TK, zosta\u0142y uznane za niekonstytucyjne przez sam Trybuna\u0142.\n\nPonadto, w punkcie 126 opinii znajduje si\u0119 sformu\u0142owanie m\u00f3wi\u0105ce o tym, i\u017c obie, zar\u00f3wno rz\u0105dz\u0105ca obecnie jak i poprzednia wi\u0119kszo\u015b\u0107 w Sejmie, dopu\u015bci\u0142y si\u0119 niekonstytucyjnych poczyna\u0144.\n\nWarto jednak zauwa\u017cy\u0107 pewn\u0105 nie\u015bcis\u0142o\u015b\u0107, b\u0105d\u017a te\u017c skr\u00f3t my\u015blowy, kt\u00f3ry pojawia si\u0119 w wypowiedzi Ryszarda Czarneckiego, mianowicie Komisja Wenecka ocenia\u0142a decyzje podejmowane nie przez Rad\u0119 Ministr\u00f3w (\u201crz\u0105d\u201d), a Sejm VII i VIII kadencji.", "lang": "pl"}