{"title": "Non \u00e8 vero che un ragazzo su due \u00e8 disoccupato", "subtitle": "", "author": "pagellapolitica.it", "date": null, "vclaim_id": "vclaim-id-5173", "url": "https://pagellapolitica.it/dichiarazioni/6233/non-e-vero-che-un-ragazzo-su-due-e-disoccupato", "vclaim": "I dati sulla disoccupazione giovanile recentemente resi noti dall'Istat sono sconfortanti per il nostro Paese, che si colloca nei primi posti di questa odiosa classifica. E' per\u00f2 sbagliato affermare che \" \" dal momento che - come abbiamo fatto notare pi\u00f9 volte in passato (anche in occasione di dichiarazioni dello stesso Salvini) - la disoccupazione giovanile non viene calcolata sul totale dei giovani.\n\nIl tasso di disoccupazione giovanile cui fa riferimento Salvini non viene calcolato sul totale della popolazione di riferimento (ossia coloro che occupano la fascia d'et\u00e0 15-24 anni) bens\u00ec solo sul totale di quelli che lavorano o sono in cerca di un'occupazione. Per rendere pi\u00f9 chiara questa fondamentale distinzione, riportiamo Eurostat , che si riferisce alla situazione per l'intera Unione Europea a 28 nel 2012. Come \u00e8 prevedibile, la componente di studenti al di fuori del mercato del lavoro (blu chiaro) \u00e8 piuttosto rilevante tra i 15 e i 24 anni.\n\nTali studenti sono esclusi dal denominatore quando si misura il tasso di disoccupazione giovanile, di conseguenza sostenere che il tasso di disoccupazione giovanile \u00e8 al 50% non significa che il 50% dei giovani tra i 15 e i 24 anni sono disoccupati. La visualizzazione di Eurostat copiata in basso (e che riprende il grafico in alto), ci sembra particolarmente efficace per spiegare il concetto. Il tasso di disoccupazione giovanile si misura conteggiando le popolazioni a sinistra (popolazione disoccupata di 15/24 anni diviso per la popolazione della forza lavoro della stessa classe d'et\u00e0), mentre per calcolare l'incidenza dei giovani disoccupati sul totale dei 15/24enni (il numero che cita Salvini), si deve operare la frazione a destra. Siccome il numeratore rimane lo stesso ma il denominatore \u00e8 molto pi\u00f9 grande, si pu\u00f2 immaginare che la risultante proporzione sar\u00e0 molto pi\u00f9 piccola. E infatti cos\u00ec \u00e8.\n\nInsomma quello a cui si riferisce lui \u00e8 tutt'altra cosa, e cio\u00e8 il tasso di disoccupazione giovanile. Un dato indubbiamente preoccupante, ma che non indica che la met\u00e0 di un campione rappresentativo di giovani tra i 15 e i 24 anni italiani sarebbe disoccupata.\n\nAnche allargando il ragionamento a tutti i giovani che non lavorano e non studiano (i cosiddetti Neet) non si arriva ai numeri del leghista. Nel 2014 i giovani (15-24) disoccupati o fuori dal mercato del lavoro e non in un processo di formazione erano il 22,1 del totale (circa 2 su 10 quindi). Allargando alla fascia d'et\u00e0 15-29 questa proporzione arriva a oltre un quarto, secondo l'Ocse.\n\nSalvini cade in una trappola - volente o nolente non ci \u00e8 dato sapere - in cui molti prima di lui sono caduti. Il tasso di disoccupazione giovanile viene calcolato in una maniera che ignora una grossa fetta della popolazione di riferimento. Senza nulla togliere al dramma della situazione dei giovani italiani, non sta La proporzione corretta di chi \u00e8 senza lavoro, come indica l'Istat, \u00e8 . Se si volessero tenere in considerazione i cosiddetti Neet, si arriverebbe comunque a circa un quarto del totale. \"Pinocchio andante\" per Salvini.", "lang": "it"}