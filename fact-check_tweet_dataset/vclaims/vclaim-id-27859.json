{"title": "Quanto sono calate le stime sulla crescita italiana", "subtitle": "", "author": "pagellapolitica.it", "date": null, "vclaim_id": "vclaim-id-27859", "url": "https://pagellapolitica.it/dichiarazioni/8180/quanto-sono-calate-le-stime-sulla-crescita-italiana", "vclaim": "La Commissione europea pubblica periodicamente i , relazioni che analizzano la realt\u00e0 economica negli Stati membri. I documenti sono redatti dal personale della Direzione generale per gli affari economici e finanziari (Dg Ecfin) e da esperti che collaborano con essa.\n\nIn realt\u00e0 ci sono tre casi in cui le stime relative al Prodotto interno lordo per il 2019 non hanno visto un calo rispetto a quanto ipotizzato a fine 2018. Per Malta, ad esempio, la stima del Pil \u00e8 passata dal 4,9 per cento al 5,2 per cento, registrando quindi un incremento di 0,3 punti percentuali. Situazione simile anche per la Grecia le cui stime sono passate dal 2 per cento al 2,2 per cento. Altro caso di crescita \u00e8 quello che riguarda il Regno Unito che ha visto, nonostante la delicata situazione politica legata alla Brexit, un aumento della stima del proprio Pil per il 2019 di un decimo di punto percentuale, passando dall\u20191,2 per cento all\u20191,3 per cento.\n\nLa tabella evidenzia come, al 1\u00b0 febbraio 2019 e all\u2019interno dell\u2019area euro cui fa riferimento Luigi Marattin, sia stimata una crescita, per il 2019, pari all\u20191,3 per cento. Questo valore \u00e8 in calo rispetto all\u20191,9 per cento stimato nell\u2019autunno 2018. Si tratta, in effetti, di una variazione di 0,6 punti percentuali, pari a circa il 31,5 per cento, come dice Marattin.\n\n\n\nPer quanto riguarda la crescita del Prodotto interno lordo italiano, l\u2019Unione europea ha ridotto le sue stime passando dall\u20191,2 per cento del rapporto autunnale allo 0,2 per cento (e, raggiungendo, quindi, un valore prossimo allo zero come riporta l\u2019esponente del Pd). La variazione della stima, pari a un punto percentuale, \u00e8 in effetti un calo pari all'83 per cento, stessa cifra riportata da Marattin.\n\nPassiamo ora al confronto con il \u00abresto d'Europa\u00bb. Supponendo che Luigi Marattin faccia riferimento ai diversi Stati attualmente membri dell'Unione europea, utilizziamo la tabella riassuntiva sotto riportata e, nello specifico, guardiamo ancora una volta alle stime autunnali (2018) e quelle invernali (2019).\n\nNello specifico, Luigi Marattin sottolinea come vi sia \u00abun divario molto allargato\u00bb tra le stime per il 2019 relative alla crescita italiana e quelle delle altre nazioni. In effetti, nessun altro membro Ue ha visto, tra la stima autunnale e quella invernale, ridursi di un punto percentuale la crescita del proprio Pil nel 2019.\n\nLuigi Marattin ha parlato delle stime dell\u2019Unione europea relative al Pil per il 2019. Secondo l\u2019esponente del Partito Democratico, le previsioni hanno visto ovunque una riduzione e, in particolare, si \u00e8 assistito ad un calo pari al 39 per cento per quanto riguarda la Germania, del 19 per cento per la Francia e del 4,5 per cento per la Spagna. L\u2019Italia, oltre ad un calo dell'83 per cento e ad una stima vicina allo zero, riporterebbe anche \u00abun divario molto allargato rispetto al resto d\u2019Europa\u00bb.\n\nI dati riportati da Marattin sono tutti corretti, fatta eccezione per un unico aspetto: il calo delle stime non vale per tutti i Paesi Ue. Alcuni hanno visto le previsioni restare stabili, mentre per un gruppo di tre Paesi (Malta, Grecia e Regno Unito) i documenti condivisi a febbraio 2019 stimano una crescita pi\u00f9 alta rispetto a quanto fatto alla fine del 2018. Luigi Marattin merita un \u201cC\u2019eri quasi\u201d.", "lang": "it"}