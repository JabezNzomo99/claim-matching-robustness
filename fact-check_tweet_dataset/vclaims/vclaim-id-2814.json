{"title": "Fu Maroni ad agganciare et\u00e0 pensionabile e aspettativa di vita?", "subtitle": "", "author": "pagellapolitica.it", "date": null, "vclaim_id": "vclaim-id-2814", "url": "https://pagellapolitica.it/dichiarazioni/7973/fu-maroni-ad-agganciare-eta-pensionabile-e-aspettativa-di-vita", "vclaim": "sul tema dell\u2019et\u00e0 pensionabile, che \u201cnon dimentico che fu la Lega a introdurre con Maroni l\u2019aggancio all\u2019aspettativa di vita\u201d. Il tema \u00e8 particolarmente caldo perch\u00e9 proprio in questi giorni \u00e8 in discussione, tra governo e sindacati, l\u2019aumento dell\u2019et\u00e0 pensionabile di 5 mesi per arrivare a 67 anni di et\u00e0 pensionabile. \n\n\n\nMa \u00e8 stato davvero l\u2019attuale governatore lombardo Roberto Maroni, ministro del Lavoro e delle politiche sociali dal 2001 al 2006 nel secondo e terzo governo Berlusconi, a introdurre a livello normativo questo collegamento?\n\nMaroni fu autore di due riforme molto rilevanti, una sul tema del lavoro e una delle pensioni. Camusso si riferisce alla seconda (legge 243/2004 e D.lgs. 252/2005) del 2004-2005, che interveniva sulle forme di pensione complementari e sull\u2019et\u00e0 pensionabile.\n\nIn particolare, la legge lasciava invariato il requisito contributivo minimo di 35 anni, ma modificava l\u2019et\u00e0 minima per accedere alla pensione di anzianit\u00e0, spostandola da 57 a 60 anni dal 2008, a 61 dal 2010 e a 62 dal 2014. Non fu invece cambiata la possibilit\u00e0 di poter accedere alla pensione di anzianit\u00e0 anche a un'et\u00e0 inferiore qualora fossero per\u00f2 stati maturati almeno 40 anni di contributi.\n\nLo stesso Maroni avrebbe poi dichiarato che la riforma gli era stata imposta dal ministro dell\u2019economia Giulio Tremonti e dal leader della Lega Nord Umberto Bossi.\n\nQuesto innalzamento dell\u2019et\u00e0 pensionabile, peraltro, non era cosa nuova. Per limitarci solo ai primi interventi in quel senso, gi\u00e0 la riforma Amato del 1992 - che introduceva nuovi metodi di calcolo dell\u2019assegno, pur lasciando invariato il sistema retributivo - cominci\u00f2 il graduale processo di aumento. Con la riforma Dini del 1995 vennero introdotti - insieme al nuovo sistema contributivo - coefficienti per il calcolo dell\u2019assegno pensionistico che facevano riferimento ai dati di mortalit\u00e0 del 1990 e che, nelle intenzioni di quella legge, sarebbero dovuti essere rivisti ogni dieci anni.\n\ndl 78/2009 legge 174/2010 veniva specificato che a partire dal 2013 l\u2019Istat avrebbe pubblicato \u201cil dato relativo alla variazione nel triennio precedente della speranza di vita all\u2019et\u00e0 corrispondente a 65 anni\u201d e che proprio grazie a questo dato sarebbe stato possibile aggiornare i requisiti di et\u00e0 \u201cincrementando i requisiti in vigore in misura pari all\u2019incremento della predetta speranza di vita accertato dall\u2019Istat in relazione al triennio di riferimento\u201d. \n\n\n\nLa legge faceva anche una stima di adeguamento: incremento ogni triennio di tre mesi dal 2016, di quattro mesi dal 2019 al 2030 e di altri tre mesi dal 2033 al 2050 circa. L\u2019aumento complessivo nell\u2019arco di 35 anni sarebbe dunque dovuto essere di circa tre anni e mezzo. La Lega naturalmente era parte della coalizione di maggioranza che vot\u00f2 il provvedimento, ma Maroni era ministro dell\u2019Interno e dunque non era il responsabile della riforma.\n\n\u00c8 vero che la prima riforma a introdurre aumenti progressivi nel tempo dell\u2019et\u00e0 pensionabile fu la riforma Maroni del 2004, che imponeva oltre allo \u201cscalone\u201d da 57 a 60 anni nel 2008, anche il passaggio a 61 anni nel 2010 e a 62 anni nel 2014. Ma a introdurre l\u2019aggancio automatico dell\u2019et\u00e0 pensionabile all\u2019aspettativa di vita fu la riforma Sacconi del 2010, poi confermata con alcune modifiche dalla riforma Fornero del 2012 (legge 92/2012).\n\nNon \u00e8 precisa Susanna Camusso quando dice che \u201cfu la Lega a introdurre con Maroni l\u2019aggancio [dell\u2019et\u00e0 pensionabile] all\u2019aspettativa di vita\u201d, perch\u00e9 la riforma che sanc\u00ec definitivamente un aggancio tra le due cose e un incremento automatico dell\u2019et\u00e0 pensionabile sulla base dell\u2019aspettativa di vita fu la riforma Sacconi del 2010. Anche se Maroni con la sua riforma del 2004 impost\u00f2 oltre all\u2019incremento del 2007 (60 anni) ulteriori incrementi che sarebbero intervenuti automaticamente nel 2010 (61 anni) e nel 2014 (62 anni), non fu lui in qualit\u00e0 di ministro del Lavoro a introdurre l\u2019aggancio dell\u2019et\u00e0 pensionabile all\u2019aspettativa di vita. La riforma del 2004 \u00e8 una delle tante che hanno progressivamente innalzato l\u2019et\u00e0 pensionabile, per\u00f2. Per Camusso il verdetto \u00e8 quindi un \u201cN\u00ec\u201d.", "lang": "it"}