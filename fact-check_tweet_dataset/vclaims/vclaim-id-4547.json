{"title": "Wska\u017anik korupcji w Polsce wg OLAF - analiza s\u0142\u00f3w J. Wojciechowskiego", "subtitle": "Janusz Wojciechowski o tym, ile wynosi wska\u017anik korupcji dla Polski zgodnie z badaniami OLAF. Sprawdzamy, czy wypowiedzi Janusza Wojciechowskiego to prawda.", "author": "demagog.org.pl", "date": null, "vclaim_id": "vclaim-id-4547", "url": "https://demagog.org.pl/wypowiedzi/wskaznik-korupcji-w-polsce-wg-olaf-analiza-slow-j-wojciechowskiego/", "vclaim": "Analitycy z PwC oraz ECORYS przygotowali w czerwcu 2013 roku na zlecenie OLAF, czyli Europejskiego Urz\u0119du ds. Zwalczania Nadu\u017cy\u0107 Finansowych, raport pt. Identifying and Reducing Corruption in Public Procurement in the EU.\n\nBadanie, w kt\u00f3rym wzi\u0119to pod uwag\u0119 8 kraj\u00f3w Unii Europejskiej (Francja, W\u0119gry, W\u0142ochy, Litwa, Holandia, Polska, Rumunia, Hiszpania), mia\u0142o na celu dostarczenie informacji, sposob\u00f3w dzia\u0142ania oraz narz\u0119dzi, kt\u00f3re mog\u0142yby pom\u00f3c we wdra\u017caniu polityki antykorupcyjnej w krajach cz\u0142onkowskich Wsp\u00f3lnoty. Warto tu zauwa\u017cy\u0107, \u017ce Polska zosta\u0142a zaklasyfikowana w tym badaniu do grupy kraj\u00f3w z przeci\u0119tnym lub umiarkowanym wska\u017anikiem korupcji.\n\nW analizie wzi\u0119to pod uwag\u0119 5 sektor\u00f3w gospodarki, w kt\u00f3rych to m.in. wykorzystywane s\u0105 fundusze EU: infrastruktura drogowa, wodoci\u0105gi i kanalizacja, fundusze miejskie i u\u017cyteczno\u015bci publicznej, szkolenia, produkty i us\u0142ugi z zakresu nowych technologii.\n\nW\u015br\u00f3d analizy wielu wska\u017anik\u00f3w znajdziemy te\u017c ocen\u0119 \u201cprawdopodobie\u0144stwa korupcji\u201d. Wska\u017anik ten, oceniony jest na podstawie analizy Suplementu do Dziennika Urz\u0119dowego Unii Europejskiej, po\u015bwi\u0119conego zam\u00f3wieniom publicznym. Wg cytowanego raportu wynosi on od 19% do 23% (przedzia\u0142 ufno\u015bci 90%-110%), a wi\u0119c nie jest to 25%, czyli co czwarty przetarg.", "lang": "pl"}