{"title": "Nei, proteinpulver bygger ikke mer muskler enn vanlig mat", "subtitle": "En studie fra Norges idrettsh\u00f8gskole viser at melkeproteiner er like effektive for \u00e5 bygge muskler. Studien sammenfaller med flere andre studier som sammenligner disse proteintypene.", "author": "www.faktisk.no", "date": null, "vclaim_id": "vclaim-id-3165", "url": "https://www.faktisk.no/faktasjekker/r5K/nei-proteinpulver-bygger-ikke-mer-muskler-enn-vanlig-mat", "vclaim": "Denne faktasjekken er en del av et samarbeid med NRK Forbrukerinspekt\u00f8rene. Faktasjekkene inng\u00e5r ogs\u00e5 som egne innslag i FBIs sendinger p\u00e5 NRK denne v\u00e5ren.\n\nProteinpulver er et popul\u00e6rt kosttilskudd blant dem som trener styrke. Pulveret blandes vanligvis ut med vann eller melk, og inntas gjerne f\u00f8r eller etter trening.\n\nI denne faktasjekken skal vi se n\u00e6rmere p\u00e5 p\u00e5standen om at proteinpulver er mer effektivt for \u00e5 bygge muskler enn proteiner fra vanlig mat.\n\nProteiner er kjent som kroppens byggestener, og er helt n\u00f8dvendige for en rekke biologiske prosesser. P\u00e5 samme m\u00e5te som molekyler er bygget opp av flere atomer, er proteiner bygget opp av flere aminosyrer.\n\nDet finnes 20 aminosyrer i menneskekroppen. Kroppen er selv i stand til \u00e5 produsere 12 av disse, mens de resterende 8 m\u00e5 tilf\u00f8res gjennom mat. Derfor kalles disse aminosyrene essensielle aminosyrer.\n\nGode kilder til proteiner inkluderer blant annet kj\u00f8tt, egg, fisk og meieriprodukter. Disse animalske proteinkildene har gjennomg\u00e5ende h\u00f8yere ern\u00e6ringsmessig kvalitet enn proteiner som stammer fra planter.\n\nDet skyldes blant annet at de fleste animalske proteiner inneholder alle de \u00e5tte essensielle aminosyrene, mens mange vegetabilske proteiner mangler minst \u00e9n av disse.\n\nDu kan imidlertid f\u00e5 i deg alle de essensielle aminosyrene gjennom plantekost, ved \u00e5 kombinere ulike plantebaserte proteinkilder, slik at aminosyreprofilen til sammen blir komplett, if\u00f8lge forskningsartikkelen \u00ab \u00bb, publisert i Journal of Sports Science & Medicine.\n\nN\u00e5r det gjelder prosessen med \u00e5 bygge muskler er s\u00e6rlig aminosyren leucin viktig, if\u00f8lge en kunnskapsoppsummering publisert i . Derfor kan proteiner med et h\u00f8yt innhold av leucin v\u00e6re ekstra gunstig.\n\nDet er mulig \u00e5 lage proteinpulver av mange forskjellige r\u00e5varer, blant annet soya, erter, egg og biff. Den vanligste typen proteinpulver er imidlertid laget av myse. Myse er v\u00e6sken som meieriene sitter igjen med etter at ostemassen blir fjernet fra melken, i forbindelse med osteproduksjon.\n\nTidligere satt meieriene p\u00e5 overskudd av myse som f\u00f8lge av osteproduksjonen, men blant annet som f\u00f8lge av proteinpulversalg har mysen f\u00e5tt st\u00f8rre verdi. I 2013 startet Tine foredling av myse til blant annet proteinpulver p\u00e5 Verdal og J\u00e6ren, slik at det tidligere restproduktet n\u00e5 ble gjort til \u00abh\u00f8yverdig menneskemat\u00bb, noe Tine omtaler som et \u00abvesentlig skritt\u00bb i \u00e5rsrapporten for 2013.\n\nI tillegg til myseproteiner finnes det ogs\u00e5 kaseinproteiner i melk. Fordelingen mellom kasein- og myseprotein i et glass melk er rundt 80 prosent kaseinprotein og 20 prosent myseprotein. Mens myseproteinene tas hurtig opp i kroppen, brytes kaseinproteinene langsommere ned.\n\nSiden det er myseproteinpulver som er vanligst, er det denne proteinpulvertypen vi skal vurdere i denne faktasjekken.\n\nKvaliteten p\u00e5 ulike proteiner varierer, og det finnes flere m\u00e5ter \u00e5 rangere proteinkvalitet p\u00e5. FNs ern\u00e6rings- og landbruksorganisasjon har siden mars 2013 anbefalt \u00e5 bruke den nye rangeringen Digestible Indispensable Amino Acid Score (DIAAS). Dette fremg\u00e5r av rapporten \u00ab \u00bb.\n\nDen gamle metoden Protein Digestibility-corrected Amino Acid Score (PDCAAS) er imidlertid fortsatt i utstrakt bruk. Denne tabellen hentet fra en kunnskapsoppsummering om proteiner viser at myseprotein kommer p\u00e5 topp uavhengig av rangering.\n\nP\u00e5 den nye DIAAS-rangeringen er det to varianter av myseproteinpulver som sk\u00e5rer best. P\u00e5 den gamle PDCAAS-rangeringen kommer \u00e9n av soyaproteinisolatvariantene like godt ut.\n\nFaktisk.no har gjennomf\u00f8rt en prissammenligning av ulike animalske proteinkilder. Prisene for matvarene er hentet inn fra kolonial.no, og er blitt sammenlignet med et myseproteinpulver fra gymgrossisten.no. B\u00e5de matvarene og proteinpulveret ligger i det nedre prissjiktet for sammenlignbare varer.\n\nDette er ingen utfyllende liste, men den gir et bilde p\u00e5 hvor mye man typisk m\u00e5 betale for vanlige, proteinrike matvarer, sammenlignet med myseproteinpulver.\n\nI denne sammenligningen er det myseproteinpulver som er den billigste proteinkilden, tett etterfulgt av tunfisk i vann, som koster omtrent det samme.\n\nFlere studier viser at tilf\u00f8rsel av ekstra proteiner, i tillegg til det man fra f\u00f8r f\u00e5r i seg, er gunstig for dem som \u00f8nsker \u00e5 bygge muskler. Dette vil naturligvis avhenge av hvor mye proteiner man f\u00e5r i seg fra f\u00f8r.\n\nTilf\u00f8rsel av ekstra proteiner i kosten gir st\u00f8rre \u00f8kninger b\u00e5de i muskelmasse og styrke, n\u00e5r dette skjer i forbindelse med et varig styrketreningsprogram. Dette fremg\u00e5r av som sammenfatter funnene som fra 22 ulike randomiserte kontrollerte studier.\n\nEn metastudie publisert 19. januar i anerkjente British Journal of Sports Medicine, samler resultater fra 49 ulike studier, med til sammen 1863 deltagere. Ogs\u00e5 denne studien konkluderer med at proteintilskudd er effektivt for \u00e5 \u00f8ke muskelmasse og styrke.\n\nHer konkluderes det med at 1,6 gram protein per kilo kroppsvekt om dagen er nok til \u00e5 sikre optimal muskelvekst. Ytterligere tilskudd ga ingen ekstra \u00f8kning. Studien er tidligere omtalt av Aftenposten.\n\nDenne metaanalysen fra The Journal of Nutrition konkluderer med at proteintilskudd ga en positiv, men svak effekt p\u00e5 muskelmassen.\n\nEnkelte metastudier som og konkluderer imidlertid med at effekten blant eldre personer ikke er signifikant.\n\nProfessor Truls Raastad ved Norges idrettsh\u00f8gskole har nylig v\u00e6rt med p\u00e5 \u00e5 gjennomf\u00f8re en studie som sammenligner effekten av melkeproteiner, myseproteiner og en ny form for myseproteintilskudd som kalles for nativ myse.\n\nForskjellen p\u00e5 native myseproteiner og vanlig mysekonsentrat er at den native mysen er hentet ut p\u00e5 en mer sk\u00e5nsom m\u00e5te, uten varme- og syrebehandlingen mysen blir utsatt for ved osteproduksjon.\n\nNativ myse inneholder ogs\u00e5 mer av aminosyren leucin enn vanlig myseprotein. Denne aminosyren er spesielt viktig i prosessen for \u00e5 bygge muskler. Raastad forklarer at det p\u00e5 bakgrunn av dette var interessant \u00e5 unders\u00f8ke egenskapene ved denne proteintypen.\n\nMelkeproteiner er like bra\n\nI studien ble det foretatt muskelbiopsi for \u00e5 m\u00e5le muskelproteinsyntesen, som er prosessen for \u00e5 bygge muskler. Her var imidlertid ikke det native myseproteinet bedre enn vanlig myseproteinkonsentrat, men begge myseproteinene var fortsatt bedre enn melkeproteinet.\n\nIngen av disse testene gir n\u00f8dvendigvis et godt bilde p\u00e5 hvorvidt de forskjellige typene protein faktisk bygger mer muskler og styrke enn melkeproteinene p\u00e5 sikt. Derfor ble \u00e9n gruppe p\u00e5 30 eldre deltakere, og \u00e9n p\u00e5 36 yngre satt p\u00e5 et styrketreningsprogram som varte i henholdsvis elleve og tolv uker.\n\nBegge gruppene ble delt i to, der halvparten fikk utdelt vanlig melkeprotein, mens resten fikk nativ myseprotein. B\u00e5de myseproteinpulvergruppene og melkeproteinpulvergruppene fikk daglig to doser p\u00e5 20 gram av sitt proteinpulver. Da var det ikke lenger forskjell p\u00e5 proteintypene, forteller Raastad:\n\nDette resultatet gjelder b\u00e5de for den eldre gruppen og den yngre.\n\nAndre studier som sammenligner melkeproteiner og myseproteiner, tyder ogs\u00e5 p\u00e5 det samme som studien ved NIH.\n\nDenne studien fra tidsskriftet Nutrients viser at melkeproteiner og myseprotein har en sammenlignbar effekt p\u00e5 muskeproteinsyntesen 210 minutter etter en trenings\u00f8kt.\n\nEn annen studie publisert i American Journal of Physiology-Endocrinology and Metabolism, sammenligner rene kaseinproteiner og myseproteiner. Studien viser at proteinsyntesen samlet sett ble aktivert i like stor grad m\u00e5lt over en periode p\u00e5 seks timer.\n\nStudien ved Norges idrettsh\u00f8yskole og andre studier tyder p\u00e5 at myseproteiner ikke har noen st\u00f8rre effekt p\u00e5 muskelmassen enn melkeproteiner. Det er ogs\u00e5 fullt mulig \u00e5 f\u00e5 i seg nok proteiner uten \u00e5 bruke proteinpulver. Myseproteinpulver kan imidlertid v\u00e6re kostnadseffektiv m\u00e5te \u00e5 \u00f8ke proteininntaket p\u00e5.\n\nP\u00e5 generelt grunnlag forteller Raastad at metaanalyser viser at du f\u00e5r ekstra effekt p\u00e5 muskelbyggingen ved \u00e5 fylle p\u00e5 med mer proteiner enn det mange f\u00e5r i seg i et \u00abnormalt\u00bb kosthold.\n\nDet er ulike oppfatninger om hvor mye proteiner dem som trener styrke b\u00f8r f\u00e5 i seg. Basert p\u00e5 gjeldende forskning ansl\u00e5r Raastad at et sted mellom 1,4 og 2 gram protein per kilo kroppsvekt per dag, vil v\u00e6re nok til \u00e5 sikre optimal muskelvekst. Han anbefaler ogs\u00e5 at proteininntaket spres jevnt utover dagen, fordelt p\u00e5 tre til fire m\u00e5ltider.", "lang": "no"}