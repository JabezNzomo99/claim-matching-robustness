{"title": "Davvero la triplice sede del Parlamento europeo costa oltre 200 milioni di euro l'anno?", "subtitle": "", "author": "pagellapolitica.it", "date": null, "vclaim_id": "vclaim-id-25830", "url": "https://pagellapolitica.it/dichiarazioni/8118/davvero-la-triplice-sede-del-parlamento-europeo-costa-oltre-200-milioni-di-euro-lanno", "vclaim": "Il 27 settembre, l'eurodeputato del Movimento Cinque Stelle Marco Valli ha pubblicato un\u2019analisi sul in cui critica la dislocazione del Parlamento europeo su tre sedi. Secondo Valli il fatto che gli uffici dell'Europarlamento siano sparsi tra Bruxelles, Strasburgo e il Lussemburgo comporta un ingente costo extra per i contribuenti.\n\nLa suddivisione in tre diverse sedi ha quindi base giuridica nei trattati dell\u2019Unione Europea. Avendo i protocolli lo stesso valore giuridico dei trattati, l\u2019unico modo per modificare questa suddivisione \u00e8 quello di utilizzare la procedura di revisione dei trattati, la quale per\u00f2 richiede il voto unanime degli Stati membri.\n\nAll\u2019interno di questo preventivo di circa 2 miliardi di euro non esiste per\u00f2 una distinzione di spesa tra le tre sedi. Per esempio, parte delle spese per viaggi, conferenze e meeting servono a coprire anche gli spostamenti tra i tre luoghi di lavoro. Allo stesso tempo, non \u00e8 specificata esattamente la differenza tra i costi per coprire i movimenti tra Bruxelles, Lussemburgo e Strasburgo e quelli per altri tipi di viaggi e missioni.\n\nNel 2014, la Corte dei Conti europea ha provato a stimare il risparmio che si avrebbe centralizzando le attivit\u00e0 del Parlamento nella sola sede di Bruxelles. Un\u2019operazione che era gi\u00e0 stata effettuata in passato da diversi altri studi (sintetizzati in Tabella 1).\n\nNel 2002 si era stimato che un accentramento delle funzioni avrebbe potuto portare a un risparmio annuale di 203 milioni di euro, una cifra simile a quella citata da Valli. Tuttavia, questa stima \u00e8 ormai obsoleta perch\u00e9 include ancora i costi di affitto per gli edifici di Strasburgo, che sono stati successivamente acquistati dalle istituzioni europee.\n\nLa somma risparmiata \u00e8 infatti stimata in un massimo di 127,2 milioni di euro annui \u2013 nel caso in cui tutte le attivit\u00e0 venissero trasferite a Bruxelles e si comprassero nuovi uffici nella citt\u00e0 \u2013 e in un minimo di 97,4 milioni se invece si decidesse di affittarli. A questo ammontare annuale si aggiunge per\u00f2 un pi\u00f9 consistente beneficio economico una tantum, a seconda delle decisioni di vendita e acquisto degli edifici del Parlamento europeo nelle tre attuali sedi.\n\nNel 2018 \u2013 come abbiamo visto \u2013 la spesa prevista per le attivit\u00e0 del Parlamento europeo \u00e8 pari a 1,95 miliardi di euro che, secondo una recente stima della stessa istituzione, sarebbe il costo di un panino all'anno per singolo cittadino europeo.", "lang": "it"}