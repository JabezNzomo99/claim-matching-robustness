{"title": "Donne e laureati: il M5s ne ha pi\u00f9 di tutti in Parlamento?", "subtitle": "", "author": "pagellapolitica.it", "date": null, "vclaim_id": "vclaim-id-13275", "url": "https://pagellapolitica.it/dichiarazioni/8229/donne-e-laureati-il-m5s-ne-ha-piu-di-tutti-in-parlamento", "vclaim": "Per quanto riguarda le donne, il deputato del M5s ha ragione. Il suo partito ha sia pi\u00f9 donne rispetto al numero totale dei parlamentari (96) sia in rapporto al numero del singolo gruppo parlamentare. Il Movimento infatti \u00e8 l\u2019unico ad avere oltre il 40 per cento dei suoi deputati donne.\n\nPer quanto riguarda le lauree, Fraccaro \u00e8 invece impreciso. Come numero totale, alla Camera il M5s ha pi\u00f9 laureati di tutti (165, circa il 75 per cento dei suoi deputati), ma questo \u00e8 dovuto anche al fatto che \u00e8 il partito con pi\u00f9 rappresentanti in questo ramo del Parlamento. In proporzione alla grandezza del gruppo parlamentare, c\u2019\u00e8 chi fa meglio del M5s: quasi l\u201986 per cento dei deputati di Liberi e Uguali infatti ha concluso con un successo un percorso universitario.\n\nSui dati del Senato, invece, c\u2019\u00e8 un margine di incertezza. Questo ramo infatti non fornisce dati specifici sulle carriere universitarie dei senatori. Abbiamo cos\u00ec rielaborato le informazioni \u2013 parziali \u2013 di Openpolis, scoprendo che probabilmente il M5s ha s\u00ec pi\u00f9 senatori laureati come numero totale, ma non in rapporto alla grandezza del suo gruppo parlamentare. In proporzione al loro numero di senatori, Pd e Fratelli d\u2019Italia sembrano avere percentuali di laureati pi\u00f9 alte.", "lang": "it"}