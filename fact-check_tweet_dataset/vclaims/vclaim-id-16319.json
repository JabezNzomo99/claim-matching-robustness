{"title": "Co zrobi\u0107 aby zosta\u0107 prosumentem?", "subtitle": "Co zrobi\u0107 aby zosta\u0107 prosumentem? Sprawdzamy co na ten temat powiedzia\u0142 Krzysztof Tch\u00f3rzewski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16319", "url": "https://demagog.org.pl/wypowiedzi/co-zrobic-aby-zostac-prosumentem/", "vclaim": "Prosument jest to jednocze\u015bnie producent i konsument energii elektrycznej.\n\nWg Ustawy z dnia 20 lutego 2015r. sformu\u0142owanie prosument oznacza \u2013 odbiorc\u0119 ko\u0144cowego dokonuj\u0105cego zakupu energii elektrycznej na podstawie umowy kompleksowej, wytwarzaj\u0105cego energi\u0119 elektryczn\u0105 wy\u0142\u0105cznie z odnawialnych \u017ar\u00f3de\u0142 energii w mikroinstalacji w celu jej zu\u017cycia na potrzeby w\u0142asne, niezwi\u0105zane z wykonywan\u0105 dzia\u0142alno\u015bci\u0105 gospodarcz\u0105 regulowan\u0105 ustaw\u0105 z dnia 2 lipca 2004 r. o swobodzie dzia\u0142alno\u015bci gospodarczej (Dz. U. z 2015 r. poz. 584, z p\u00f3\u017an. zm.5). Na stronie NFO\u015aIGW beneficjentami programu okre\u015bla si\u0119: osoby fizyczne, sp\u00f3\u0142dzielnie mieszkaniowe, wsp\u00f3lnoty mieszkaniowe oraz jednostki samorz\u0105du terytorialnego.\n\nZatem prosument jest to zar\u00f3wno osoba fizyczna nieprowadz\u0105ca dzia\u0142alno\u015bci, jak r\u00f3wnie\u017c osoba fizyczna prowadz\u0105ca dzia\u0142alno\u015b\u0107 gospodarcz\u0105 z zastrze\u017ceniem, \u017ce energia elektryczna b\u0119dzie wytwarzana wy\u0142\u0105cznie w mikroinstalacji w celu jej zu\u017cycia na potrzeby w\u0142asne, niezwi\u0105zane z wykonywan\u0105 dzia\u0142alno\u015bci\u0105.\n\nDalej, cytuj\u0105c w.w. Ustaw\u0119: Sprzedawca, o kt\u00f3rym mowa w art. 40 ust. 1a, dokonuje rozliczenia ilo\u015bci energii elektrycznej wprowadzonej(do sieci elektroenergetycznej wobec ilo\u015bci energii elektrycznej pobranej z tej sieci w stosunku ilo\u015bciowym 1 do 0,7 z wyj\u0105tkiem mikroinstalacji o \u0142\u0105cznej mocy zainstalowanej elektrycznej nie wi\u0119kszej ni\u017c 10 kW, dla kt\u00f3rych ten stosunek ilo\u015bciowy wynosi 1 do 0,8) i pobranej z sieci przez prosumenta, na podstawie wskaza\u0144 urz\u0105dzenia pomiarowo-rozliczeniowego dla danej mikroinstalacji, po uzyskaniu danych pomiarowych od operatora systemu dystrybucyjnego elektroenergetycznego, przekazanych przez tego operatora w taki spos\u00f3b aby ilo\u015b\u0107 wprowadzonej i pobranej przez prosumenta energii by\u0142a rozliczona po wcze\u015bniejszym sumarycznym bilansowaniu ilo\u015bci energii z wszystkich faz dla tr\u00f3jfazowych mikroinstalacji.\n\nOdno\u015bnie energetyki zawodowej, r\u00f3wnie\u017c z w.w. Ustawy: Obowi\u0105zek zakupu energii elektrycznej, o kt\u00f3rym mowa w art. 41 ust. 1, w art. 42 ust. 1 oraz w art. 92 ust. 1, wykonuje wyznaczony przez Prezesa URE sprzedawca energii elektrycznej, zwany dalej \u201esprzedawc\u0105 zobowi\u0105zanym\u201d, na podstawie umowy, o kt\u00f3rej mowa w art. 5 ustawy \u2013 Prawo energetyczne. 1a. Sprzedawca zobowi\u0105zany ma obowi\u0105zek dokona\u0107 rozliczenia, o kt\u00f3rym mowa w art. 4 ust. 1, chyba \u017ce rozliczenia dokonuje wybrany przez prosumenta sprzedawca inny ni\u017c sprzedawca zobowi\u0105zany, na podstawie umowy kompleksowej.", "lang": "pl"}