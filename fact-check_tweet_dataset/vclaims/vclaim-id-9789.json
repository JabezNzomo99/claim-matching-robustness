{"title": "Calenda ha ragione su crescita dell'export e dell'occupazione al Sud", "subtitle": "", "author": "pagellapolitica.it", "date": null, "vclaim_id": "vclaim-id-9789", "url": "https://pagellapolitica.it/dichiarazioni/8029/calenda-ha-ragione-su-crescita-dellexport-e-delloccupazione-al-sud", "vclaim": "\u201cL\u2019export del Sud quest\u2019anno \u00e8 cresciuto di due punti pi\u00f9 del Nord [\u2026] e anche l\u2019occupazione \u00e8 cresciuta, in linea con quella italiana, dell\u20191,2%\u201d (min. 31.25)\n\nlo scorso 15 marzo, Carlo Calenda ha parlato della situazione economica e occupazionale al Sud Italia, sostenendo che nel 2017 la crescita delle esportazioni del Meridione sia stata superiore rispetto a quella del Nord, e che l'occupazione sia cresciuta in linea con il dato nazionale. \n\n\n\nIl 13 marzo 2018 l\u2019Istat ha pubblicato i numeri sulle esportazioni a livello regionale relativi al 2017. La nota dell\u2019istituto di statistica, che suddivide il nostro Paese in cinque macroaree geografiche, riporta nel corso dell\u2019anno incrementi delle vendite sui mercati esteri molto elevati per le Isole (Sicilia e Sardegna, +29,4%) e sostenuti anche per le regioni nord-occidentale (+7,6%), centrale (+7,0%) e nord-orientale (+6,6%). La crescita dell\u2019export per le sei regioni dell\u2019Italia meridionale - Abruzzo, Basilicata, Calabria, Campania, Molise e Puglia - risulta invece pi\u00f9 contenuta (+2,8%).\n\nSe mettiamo insieme, da una parte, i numeri relativi alle regioni nord-occidentali e nord-orientali, e dall'altra quelli relativi a Sud e Isole, si ottengono in effetti numeri vicini a quelli citati dal Ministro dello Sviluppo economico. Per farlo, bisogna consultare le tabelle delle serie storiche, pubblicate insieme allo stesso comunicato Istat sulle esportazioni.\n\nQueste riportano i dati sulle esportazioni per ripartizione geografica. Le regioni del Nord sono passati dai circa 300 miliardi del 2016 agli oltre 321 miliardi del 2017, per un aumento percentuale del 7%. Nello stesso anno, l\u2019export del Meridione (Sud e Isole) \u00e8 passato invece dai circa 43 miliardi del 2016 agli oltre 47 miliardi del 2017, con una crescita del 9,8% (vedi la Tabella 2 delle serie storiche).\n\nLa prima cosa da notare \u00e8 che l\u2019export del Sud \u00e8 una frazione molto piccola di quello del Nord, pi\u00f9 o meno un settimo. Detto questo, \u00e8 vero che\n\nCome riportato nella Tabella 6 delle Serie storiche, la crescita delle esportazioni del settore (il carbone ottenuto tramite la distillazione del petrolio) - per l'Italia meridionale e insulare - \u00e8 stata del 35,8% tra 2016 e 2017. Per quanto riguarda le regioni meridionali, soltanto il settore dei prodotti delle attivit\u00e0 di trattamento dei rifiuti e risanamento \u00e8 cresciuto di pi\u00f9 (52,4%).\n\nNel punto sull'andamento territoriale dell\u2019offerta di lavoro nel 2017, contenuto nello stesso report, l\u2019Istat sottolinea come l\u2019occupazione sia aumentata sia al Nord che al Centro e al Sud: il tasso di occupazione 15-64 anni aumenta nel Nord di 0,8 punti, nel Centro di 0,7 e nel Mezzogiorno di 0,6. Ma va notato che mentre nel Centro-nord il tasso di occupazione torna a raggiungere livelli pressoch\u00e9 analoghi a quelli del 2008, arrivando al 66,7% al Nord e 62,8% al Centro, \u201cnel Mezzogiorno l\u2019indicatore \u00e8 ancora al di sotto del 2008 di 2 punti (44,0%)\u201d.\n\nInsomma: a guardare il tasso di occupazione, le regioni meridionali sono cresciute in realt\u00e0 un po\u2019 meno della media nazionale (+0,6% contro +0,7%) e meno sia del Centro che del Nord. Calenda cita per\u00f2 un aumento dell\u20191,2 per cento, che \u00e8 una misura leggermente diversa: riguarda infatti il numero degli occupati, in termini assoluti, a livello nazionale.\n\nL\u2019aumento dell\u2019occupazione in termini assoluti nel Mezzogiorno si pu\u00f2 calcolare a partire dal database Istat*. Il numero di occupati nel Sud era pari a 6 milioni e 56 mila unit\u00e0 a fine 2016 e ha raggiunto i 6 milioni e 117 mila unit\u00e0 nel 2017. Si tratta dunque di un aumento di 61 mila unit\u00e0, pari all\u20191 per cento: un dato leggermente inferiore a quello nazionale, ma che comunque si discosta di poco. La discrepanza tra il dato degli occupati e quello del tasso di occupazione si spiega con dinamiche demografiche che non approfondiamo qui.\n\nA , Calenda ha fatto due affermazioni riguardanti la crescita economica del Mezzogiorno: secondo quanto dichiarato dal ministro, nel 2017 la crescita delle esportazioni delle regioni del Sud sarebbe superiore di 2 punti a quella delle regioni del Nord, e l\u2019aumento dell\u2019occupazione del Sud sarebbe in linea con il dato nazionale. Il primo dato \u00e8 corretto (in realt\u00e0 la differenza \u00e8 di quasi tre punti), ma bisogna tener conto delle dimensioni davvero molto inferiori dell\u2019export del Sud per evitare di fare false equivalenze. Il secondo dato \u00e8 corretto solo se si guarda all\u2019aumento degli occupati in valore assoluto: in realt\u00e0, il tasso di occupazione tra 2016 e 2017 \u00e8 aumentato meno sia del Nord che del Centro e della media nazionale. Per Calenda un \u201cC\u2019eri quasi\u201d.", "lang": "it"}