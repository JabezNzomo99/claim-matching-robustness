{"title": "Nei, engangsavgiften har ikke f\u00f8rt til ni milliarder kroner mindre i \u00e5rlige inntekter til staten", "subtitle": "Den \u00e5rlige inntekten til staten fra engangsavgiften var 6,1 milliarder lavere i 2017 enn i 2013.", "author": "www.faktisk.no", "date": null, "vclaim_id": "vclaim-id-4219", "url": "https://www.faktisk.no/faktasjekker/LAN/nei-engangsavgiften-har-ikke-fort-til-ni-milliarder-kroner-mindre-i-arlige-inntekter-til-staten", "vclaim": "I et intervju med NRK p\u00e5 tv og nett 3. april sa statsminister Erna Solberg (H) at Norge har ni milliarder kroner mindre i inntekt p\u00e5 statsbudsjettet fra engangsavgiften.\n\nUttalelsen kom i forbindelse med at H\u00f8yre la frem forslaget om \u00e5 \u00f8ke engangsavgiften p\u00e5 bensin- og dieselbiler. Forslaget ble senere nedstemt p\u00e5 H\u00f8yres landsm\u00f8te, men tallet p\u00e5 ni milliarder rakk likevel \u00e5 bli plukket opp.\n\nNRK-saken ble bredt sitert, og tallene ble brukt videre av flere:\n\nPolitiker i Senterpartiet og tidligere olje- og energiminister, Ola Borten Moe, kom med f\u00f8lgende p\u00e5stand p\u00e5 sin \u00e5pne Facebook-side samme dag:\n\nLa oss ta en kikk p\u00e5 med H\u00f8yre-leder og statsminister Erna Solberg i NRK Dagsrevyen. Til NRK sier Solberg f\u00f8lgende:\n\nFaktisk.no kontakter Statsministerens kontor for \u00e5 sp\u00f8rre hva Erna Solberg la i tallet. I en epost fra kommunikasjonsr\u00e5dgiver Arvid Samland f\u00e5r vi til svar at Solberg snakket om inntektene fra bilavgiftene i \u00e5rene fra 2013 til 2017:\n\nKommunikasjonsr\u00e5dgiver Arvid Samland innr\u00f8mmer at \u00abdet ville v\u00e6rt mer presist \u00e5 si 'bilavgiftene' i stedet for 'engangsavgiften'\u00bb. Han legger til at det ikke ble gjort sitatsjekk etter statsministerens tv-intervju med NRK.\n\nLa oss f\u00f8rst se p\u00e5 utviklingen i statens inntekter fra bilavgiftene.\n\nStatsministerens kontor viser til Finansdepartementets seneste proposisjon om skatte- og avgiftsopplegget, utarbeidet som en del av regjeringens forslag til statsbudsjett, som kilde bak tallet p\u00e5 9 milliarder. at inntektene fra bilrelaterte avgifter utgjorde rundt 58 milliarder i 2013, mens de er ansl\u00e5tt til \u00e5 utgj\u00f8re rundt 44,5 milliarder i 2018.\n\nDisse tallene inkluderer ogs\u00e5 beregnet CO2-avgift, og er justert opp til 2018-kroner. Dette utgj\u00f8r en nedgang i inntekter p\u00e5 13,5 milliarder kroner fra 2013 til 2018.\n\nSer vi p\u00e5 2017, som Erna Solberg gjorde, utgjorde bilavgiftene if\u00f8lge noe over 43 milliarder. Disse er ikke justert opp til 2018-tall, og CO2-avgiftene er ikke medregnet.\n\nFinansdepartementet har p\u00e5 foresp\u00f8rsel fra Faktisk.no gjort et anslag for CO2-avgiftene og justert 2017-tallet opp til 2018-kroner. Resultatet blir 48,4 milliarder kroner totalt i bilavgifter for 2017. Dette tilsvarer den tidligere publiserte figuren.\n\nRegnestykket for reduseringen av statens \u00e5rlige inntekter fra bilrelaterte avgifter fra 2013 til 2017 blir da 58 milliarder - 48,4 milliarder = 9,6 milliarder.\n\nIf\u00f8lge Finansdepartementets oversikt til Faktisk.no best\u00e5r bilrelaterte avgifter av engangsavgift, \u00e5rsavgift, omregistreringsavgift, og veibruks- og CO2-avgifter p\u00e5 drivstoff.\n\nSer vi derimot bare p\u00e5 engangsavgiften, som Solberg f\u00f8rst sa til Dagsrevyen, blir regnestykket slik:\n\nTallene er hentet fra Statsregnskapet 2013 og Nasjonalbudsjettet 2018, og regnet om til 2018-kroner av Finansdepartementet.\n\nErna Solberg har alts\u00e5 ikke dekning for p\u00e5standen om at inntekten fra engangsavgiften p\u00e5 biler i Norge har falt 9 milliarder fra 2013 til 2017.\n\nHva med p\u00e5standene om at de reduserte inntektene p\u00e5 9 milliarder fra engangsavgiften kan knyttes til elbiler, som b\u00e5de Senterpartiets Ola Borten Moe og Aftenpostens Trine Eilertsen kom med?\n\nVi har allerede fastsl\u00e5tt at det er feil at staten har hatt en nedgang i \u00e5rlig inntekt p\u00e5 9 milliarder kroner fra engangsavgiften fra 2013 til 2017, og at det riktige tallet er 6,1 milliarder kroner. Men kan det stemme at hele denne summen skyldes fritak for engangsavgift for elbiler?\n\nVi sp\u00f8r Ola Borten Moe og Senterpartiet hvor tallene kommer fra. Borten Moe svarer ikke, men vi f\u00e5r dette til svar i en epost fra en kommunikasjonsansatt:\n\nMen i intervjuet med NRK nevner ikke Solberg elbiler som \u00e5rsak til de tapte inntektene fra engangsavgiften.\n\nVi kontakter Senterpartiet igjen, og forteller at statsministeren ikke sa noe om elbiler i sin uttalelse til NRK. Vi ber dem om \u00e5 spesifisere n\u00e6rmere hvor elbilene, som Ola Borten Moe nevner, kommer inn i bildet.\n\nDen kommunikasjonsansatte, som n\u00e5 ikke vil bli sitert i saken, svarer at tapte inntekter fra all engangsavgift og fritak av engangsavgift for elbiler betyr det samme. R\u00e5dgiveren ber oss sp\u00f8rre statsministeren om dokumentasjonen.\n\nN\u00e5r vi kontakter Trine Eilertsen i samme \u00e6rend f\u00e5r vi til svar at hun ikke har noe dokumentasjon p\u00e5 at de lavere inntektene skyldes elbiler. Hun legger ogs\u00e5 til dette som en forklaring p\u00e5 p\u00e5standen sin:\n\nTrine Eilertsen har alts\u00e5 ikke ment \u00e5 tillegge elbilene hele ansvaret.\n\nSenterpartiet p\u00e5 sin side mener derimot fremdeles at lavere inntekter fra engangsavgiften betyr det samme som lavere inntekter fra engangsavgifter grunnet elbiler.\n\nEngangsavgiften betales for biler som importeres til Norge. Hvor stor avgiften er, regnes ut etter blant annet bilens vekt og utslipp. Biler som har lavere utslipp betaler lavere engangsavgift. Elbiler er fritatt fra \u00e5 betale engangsavgift.\n\nFinansdepartementet skriver f\u00f8lgende i den seneste proposisjonen om skatte- og avgiftsopplegget:\n\nHer ser vi alts\u00e5 at gjennomsnittlig engangsavgift har falt siden 2006, helt uavhengig av elbilene.\n\nFaktisk.no kontakter transportanalytiker Sveinung Andr\u00e9 Kval\u00f8 i r\u00e5dgivningsselskapet COWI. Kval\u00f8 har p\u00e5 oppdrag fra milj\u00f8organisasjonen Zero regnet p\u00e5 endringen i engangsavgiften p\u00e5 nye personbiler siden 2008. I et notat fra 2017 skriver Kval\u00f8 at elbilene st\u00e5r bak bare en mindre del av nedgangen i statens inntekter fra engangsavgiften i \u00e5rene 2008-2016:\n\nSamtidig viser figuren i Kval\u00f8s notat at det er stor forskjell p\u00e5 potensielle tapte inntekter fra elbiler i 2008 og 2013, som var \u00e5ret Erna Solberg tok utgangspunkt i:\n\nFaktisk.no ber derfor Kval\u00f8 om \u00e5 regne p\u00e5 utviklingen fra 2013-2017, som var perioden Solberg omtalte.\n\u2022 Salget av elbiler i 2013 var p\u00e5 7 885 biler, og bortfallet i 2013 var p\u00e5 0,9 milliarder, hvis man ser for seg at elbilkj\u00f8perne hadde kj\u00f8pt en gjennomsnittlig bensin- eller dieselbil i stedet.\n\u2022 I 2013 var engangsavgiften for biler 114 300 kr. Med et totalsalg p\u00e5 samme niv\u00e5 som i 2017, og et elbilsalg p\u00e5 7885 biler uten avgift, ville dette ville gitt 17,2 milliarder i statskassen.\n\u2022 I 2017 var inntekten til staten fra engangsavgift p\u00e5 personbiler p\u00e5 11,3 milliarder, 90 200 kroner per avgiftsbelagt bil, 125 570 stykker. Grunnen til at tallet avviker fra tallet fra statsbudsjettet p\u00e5 16,7 milliarder er at Kval\u00f8 bare har sett p\u00e5 engangsavgiften fra nye personbiler.\n\u2022 Hvis de nye elbilene utover salgsniv\u00e5et i 2013 (25 195 stykker) hadde betalt like mye som \u00f8vrige biler gjorde i 2017 (alts\u00e5 90 200 kroner), ville staten f\u00e5tt inn 2,3 milliarder.\n\u2022 Dreining i salget for \u00f8vrige biler forklarer bortfall p\u00e5 3,6 milliarder. (17,2 milliarder \u2013 11,3 milliarder \u2013 2,3 milliarder) siden 2013\n\nKval\u00f8 understreker at resonnementet er hypotetisk, og tar utgangspunkt i hva inntekten ville ha v\u00e6rt dersom det hadde v\u00e6rt solgt like mange biler totalt i 2013 som i 2017.\n\nForsker Lasse Fridstr\u00f8m i Transport\u00f8konomisk institutt (T\u00d8I) har tidligere regnet p\u00e5 potensielt tapte inntekter p\u00e5 grunn av fritak for engangsavgiften for elbiler, Han kom til et mye lavere tall, nemlig 230 millioner kroner for 2014.\n\nDette var fordi han forutsatte at elbilene skulle ha samme avgifter som ladbare hybrider, og ikke bensin- og dieselbiler. I rapporten Engangsavgift p\u00e5 personbiler fra 2017 skriver han:\n\nLikevel - uavhengig av hvordan man regner, er det i f\u00f8lge Sveinung Kval\u00f8 i COWI ikke dekning for \u00e5 si at elbilene st\u00e5r bak hele bortfallet av engangsavgift:\n\n\u2013 Med det h\u00f8ye salget vi har sett etter 2013 \u00f8ker naturlig nok elbilenes andel av bortfallet. Likevel er det feil \u00e5 si at elbilene st\u00e5r bak hele bortfallet, sier Kval\u00f8.\n\nSaken startet da statsminister Erna Solberg kunne fortelle at Norge har ni milliarder kroner mindre i inntekt til statsbudsjettet fra engangsavgiften.\n\nLike etter kunne flere, blant andre Senterparti-politiker Ola Borten Moe, fortelle at dette skyldtes elbilene.\n\nN\u00e5r Erna Solberg ble bedt om \u00e5 dokumentere tallet, innr\u00f8mte Statsministerens kontor raskt at tallet var brukt feil. Solberg snakket egentlig om nedgangen i de \u00e5rlige inntektene fra de samlede bilavgiftene i \u00e5rene fra 2013 til 2017.\n\nN\u00e5r Senterpartiet ble spurt om hvor Ola Borten Moe har tallet og elbil-koblingen fra, viste de tilbake til Solberg, som aldri nevnte elbiler. Det samme gj\u00f8r Aftenpostens Trine Eilertsen.\n\nFaktisk.nos gjennomgang viser at det stemmer at den \u00e5rlige inntekten til staten fra de samlede bilavgiftene, men ikke engangsavgiften, var 9,6 milliarder lavere i 2013 enn i 2017.\n\nB\u00e5de tall fra Finansdepartementet og beregninger gjort av r\u00e5dgivningsfirmaet COWI for milj\u00f8stiftelsen Zero, viser at fallet i inntekt fra engangsavgiften ikke kan skyldes elbiler alene.", "lang": "no"}