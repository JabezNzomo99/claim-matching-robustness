{"title": "Podatek Belki - co obiecywa\u0142a w tej kwestii Platforma Obywatelska?", "subtitle": "Ryszard Petru przypomnia\u0142, \u017ce PO obiecywa\u0142a, \u017ce podatek Belki doczeka si\u0119 likwidacji, tak si\u0119 jednak nie sta\u0142o. Weryfikujemy to, co m\u00f3wi\u0142 Ryszard Petru.", "author": "demagog.org.pl", "date": null, "vclaim_id": "vclaim-id-8198", "url": "https://demagog.org.pl/wypowiedzi/podatek-belki-co-obiecywala-w-tej-kwestii-platforma-obywatelska/", "vclaim": "Podatek Belki \u2013 co obiecywa\u0142a w tej kwestii Platforma Obywatelska?\n\nPolitycy Platformy Obywatelskiej wielokrotnie zapowiadali likwidacj\u0119 \u201cpodatku Belki\u201d. Przewodnicz\u0105cy partii, premier Donald Tusk w 2008 roku w wypowiedzi dla medi\u00f3w stwierdzi\u0142: \u201cStaram si\u0119 podej\u015b\u0107 do tego odpowiedzialnie: chcia\u0142bym znie\u015b\u0107 ten podatek, chcia\u0142bym, \u017ceby w Polsce podatki by\u0142y jak najprostsze, jak najni\u017csze(\u2026)\u201d. W podobnym tonie wypowiada\u0142a si\u0119 w tym samym czasie wiceprzewodnicz\u0105ca ugrupowania Hanna Gronkiewicz-Waltz: \u201cPodatek Belki od lokat bankowych powinien by\u0107 zniesiony od przysz\u0142ego roku\u201d.\n\nPodatek nie zosta\u0142 zlikwidowany, artyku\u0142y 30a i 30b w ustawie z dnia 26 lipca 1991 roku o podatku dochodowym od os\u00f3b fizycznych, kt\u00f3re go wprowadzi\u0142y nadal obowi\u0105zuj\u0105.", "lang": "pl"}