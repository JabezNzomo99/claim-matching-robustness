{"title": "Ma si pu\u00f2 affidare la ricostruzione del ponte Morandi senza gara?", "subtitle": "Abbiamo verificato la dichiarazione del ministro Toninelli\u00a0che dice di non voler fare un bando per decidere chi dovr\u00e0 ricostruire la struttura crollata il 14 agosto", "author": "www.agi.it", "date": "2018-09-21T07:36+0200", "vclaim_id": "vclaim-id-52164", "url": "https://www.agi.it/fact-checking/gara_ricostruzione_ponte_morandi-4399973/news/2018-09-21/", "vclaim": "Toninelli in particolare aveva allora dichiarato (min. 36.25): \u201cRiusciremo a gestire la ricostruzione del ponte andando oltre il rispetto (\u2026) delle giuste regole previste dal codice degli appalti. Penso che nessuno oggi possa ritenere non eccezionale e straordinario un caso drammatico come quello di Genova, e quello ci permetter\u00e0 quindi di poter assegnare direttamente in questo caso a una societ\u00e0 pubblica, ad esempio Fincantieri\u201d.\n\nIl ministro dei Trasporti aveva successivamente aggiunto (1h 11m 0s) che \u201cin questi minuti \u00e8 in corso un incontro a Bruxelles per verificare \u2013 ed \u00e8 fattibile ovviamente \u2013 che si possa derogare alle norme del Codice degli appalti per affidare, attraverso il Commissario unico straordinario per Genova, immediatamente senza gara ad un soggetto pubblico o partecipato principalmente dal pubblico, come Fincantieri, la ricostruzione del ponte stesso\u201d.\n\nSono passati dieci giorni, il \u201cdecreto Genova\u201d ancora non ha visto la luce n\u00e9 risulta che da Bruxelles sia arrivato un via libera all\u2019affidamento diretto della ricostruzione del ponte. In base a quanto riporta un retroscena del Corriere della Sera , sarebbero anzi emersi dei dubbi in Consiglio dei Ministri \u2013 in particolare da parte del ministro degli Esteri, Moavero Milanesi \u2013 sulla possibilit\u00e0 di evitare la gara in base alle norme europee.\n\nLa procedura ristretta (art. 46) \u00e8 pi\u00f9 lunga nella sua fase iniziale, in quanto prevede un doppio passaggio: dopo la pubblicazione del bando tutte le imprese possono chiedere di partecipare, e inviare la richiesta entro minimo 15 giorni; successivamente l\u2019ente aggiudicatore sceglie quelle con cui procedere al negoziato, che hanno minimo 10 giorni per inviare la loro offerta. Il negoziato tuttavia dovrebbe essere pi\u00f9 celere rispetto alla procedura aperta, visto il numero minore di offerenti.\n\nDunque i tempi per le gare sono piuttosto rapidi. Il vero problema \u00e8 il tempo di cui avrebbero bisogno le istituzioni italiane coinvolte (Stato, regioni, comuni e cos\u00ec via) a preparare il bando prima e a selezionare il vincitore poi. Ma \u00e8 dubbio che l\u2019Italia possa ledere i principi di libera concorrenza stabiliti dalla Ue per eventuali lungaggini che dipendano appunto da istituzioni italiane. Stabilisce infatti l\u2019ultimo paragrafo dell\u2019articolo 50 lettera d) che \u201cle circostanze invocate per giustificare l\u2019estrema urgenza non devono essere in alcun caso imputabili all\u2019ente aggiudicatore\u201d.\n\nToninelli, sempre nel corso dell\u2019audizione dell\u201911 settembre, aveva infatti dichiarato a proposito di Autostrade: \u201cPenso che sia inaccettabile e incomprensibile (\u2026) che quel ponte venga ricostruito anche con una sola pietra da chi l\u2019ha fatto crollare\u201d.\n\nAntonio Brencich, docente di Ingegneria delle Costruzioni dell\u2019Universit\u00e0 di Genova e membro della commissione ministeriale sul crollo del ponte Morandi, poi dimessosi per evitare i sospetti di un possibile conflitto d\u2019interessi, ad agosto aveva pronosticato tempi lunghi. \u201cSe fosse tutto finito tra 4 anni sarebbe un esempio di grandissima velocit\u00e0\u201d, aveva dichiarato Brencich, sollevando il problema della logistica della demolizione, della preparazione del cantiere (alloggi, servizi etc.) e del compimento dell\u2019opera.\n\nPerch\u00e9 la tesi espressa da Toninelli sulla possibilit\u00e0 di procedere con un affidamento diretto della ricostruzione del ponte Morandi venga accolta, il governo dovrebbe convincere l\u2019Unione europea che l\u2019urgenza sia tale da non consentire venga indetta una gara, con nessuna delle procedure e delle tempistiche sopra viste, e che all\u2019Italia non si possano imputare responsabilit\u00e0 circa l\u2019urgenza stessa.\n\nIl ministro dei Trasporti, lo scorso 11 settembre, si era detto sicuro che a Bruxelles avrebbero approvato la sua linea, ma da allora non sono giunte altre notizie dalle istituzioni comunitarie. Nel frattempo, se fossero confermate le indiscrezioni di stampa, sarebbero emerse posizioni diverse sulla bont\u00e0 della tesi di Toninelli all\u2019interno del governo.", "lang": "it"}