{"title": "Quanto ha sofferto il settore manifatturiero italiano?", "subtitle": "", "author": "pagellapolitica.it", "date": null, "vclaim_id": "vclaim-id-15178", "url": "https://pagellapolitica.it/dichiarazioni/8257/quanto-ha-sofferto-il-settore-manifatturiero-italiano", "vclaim": "\u00abIl Paese non \u00e8 in sicurezza, ricordiamo che nell\u2019ultima grande recessione che ha colpito l\u2019Italia abbiamo perso il 25 per cento della capacit\u00e0 manifatturiera\u00bb.\n\nIl 14 aprile, intervenendo ad un evento in vista delle elezioni europee tenutosi a Trieste, l\u2019ex ministro dello Sviluppo Economico Carlo Calenda ha parlato del settore manifatturiero italiano. Secondo l\u2019esponente del Pd, l\u2019Italia avrebbe perso il 25 per cento della sua capacit\u00e0 manifatturiera \u00abnell\u2019ultima grande recessione\u00bb e, quindi, a causa della crisi economica iniziata nel 2008.\n\nDi recente ci siamo occupati della questione del calo della manifattura italiana dato che, secondo un indicatore - il valore totale della produzione - il nostro Paese \u00e8 stato superato nel 2017 dalla Francia. \u00c8 messa a rischio dunque la posizione italiana di \u00abseconda manifattura europea\u00bb - anche se la questione di quale sia l\u2019indicatore migliore per stilare la classifica non \u00e8 semplice.\n\nLa \u00abcapacit\u00e0 produttiva\u00bb di cui parla Calenda a proposito della manifattura \u00e8 un indicatore diverso sia dall\u2019effettivo volume di prodotto, sia dal valore della produzione creata. La capacit\u00e0 infatti stabilisce quanto sarebbe possibile produrre se tutti i fattori di produzione disponibili fossero utilizzati a livello ottimale (cosiddetto \u201cdi equilibrio\u201d). L\u2019effettivo volume di prodotto riporta invece la quantit\u00e0 prodotta in un determinato periodo, mentre il valore della produzione creata quantifica (in euro) il prezzo a cui l\u2019 \u00e8 stato venduto sul mercato.\n\nNel 2018 Libero Monteforte e Giordano Zevi, ricercatori della Banca d\u2019Italia, hanno curato uno studio (intitolato ) che cerca di misurare proprio l\u2019impatto della crisi sulla capacit\u00e0 manifatturiera. In questo studio viene stimato che la crisi avvenuta tra il 2007 e il 2013 ha ridotto la capacit\u00e0 manifatturiera italiana da un minimo dell\u201911 per cento ad un massimo del 17 per cento (a seconda dei metodi utilizzati).\n\nSecondo i dati Eurostat, il valore della produzione manifatturiera italiana \u00e8 diminuito tra il 2008 e il 2009 del 21,7 per cento (da 948,3 miliardi di euro dell 2008 a 742,7 miliardi di euro nel 2009). La produzione \u00e8 poi risalita nel 2011 al 94,2 per cento del livello pre-crisi (893,2 miliardi di euro), per poi scendere successivamente, senza mai raggiungere le vette toccate nel 2008 o nel 2011 [2].\n\nA questi dati si aggiungono poi quelli del valore aggiunto dei fattori produttivi, utili per valutare di quanto il valore dell\u2019 prodotto sia maggiore rispetto al costo degli produttivi (lavoro e capitale). Per il settore manifatturiero questo valore \u00e8 calato del 20,6 per cento tra il 2007 e il 2009 (227,1 miliardi di euro nel 2007, contro i 180,3 miliardi del 2009), ritornando quasi ai livelli pre-crisi solamente nel 2016 (circa 225 miliardi di euro).\n\nDato che tra il 2007 e il 2014 il valore della produzione \u00e8 calato del 10,2 per cento (946 miliardi di euro nel 2007 contro gli 849 miliardi di euro del 2014), significa che solo una parte della diminuzione del valore \u00e8 dovuto al calo del volume della produzione. Questo pu\u00f2 essere il risultato di una diversificazione dell\u2019attivit\u00e0 produttiva manifatturiera: un minor numero di prodotti specializzati ad alto valore ha sostituito (in parte) la produzione di una maggiore quantit\u00e0 di prodotti di valore inferiore.\n\nL\u2019ex ministro dello Sviluppo economico Carlo Calenda ha dichiarato che l\u2019Italia ha perso il 25 per cento della sua capacit\u00e0 manifatturiera a seguito della crisi economica che ha colpito il nostro Paese dal 2008.\n\nI dati sul valore della produzione manifatturiera e quelli sul valore aggiunto, a loro volta, mostrano una diminuzione inferiore a quella suggerita dall\u2019ex ministro: -21,7 per cento tra il 2008 e il 2009 se si considera il valore complessivo; -20,6 per cento se si guarda al calo del valore aggiunto tra il 2007 e il 2009.", "lang": "it"}