{"title": "Fassina ha ragione sul programma economico della Germania", "subtitle": "", "author": "pagellapolitica.it", "date": null, "vclaim_id": "vclaim-id-7545", "url": "https://pagellapolitica.it/dichiarazioni/8058/fassina-ha-ragione-sul-programma-economico-della-germania", "vclaim": "In una dichiarazione riportata dalle agenzie di stampa, il deputato di Liberi e Uguali Stefano Fassina ha invitato i due commissari europei Valdis Dombrovskis e Jyrki Katainen a sanzionare la Germania, che avrebbe una politica economica dannosa per l\u2019Europa, piuttosto che rimproverare l\u2019Italia. Dombrovskis e Katainen avevano chiesto all\u2019Italia di procedere su un percorso di stabilizzazione economica e finanziaria.\n\nMa \u00e8 vero che il bilancio tedesco prevede un calo degli investimenti pubblici pari al 10%, come dice Fassina? E davvero la Germania si appresta a raggiungere un avanzo di bilancio dell\u20191% nel 2018? E ancora, i commissari dovrebbero per questo sanzionare Berlino?\n\nIl ministro delle Finanze tedesco Olaf Scholz (SPD) ha presentato pubblicamente i contenuti della legge di bilancio per il 2019 il 2 maggio scorso. Nella stessa occasione, il governo tedesco ha anche fornito informazioni sulle politiche di bilancio fino all\u2019anno 2022. Alla presentazione di Scholz \u00e8 seguito un dibattito parlamentare, che si \u00e8 concluso il 18 maggio. L\u2019iter legislativo prevede che il testo debba essere approvato dal Consiglio dei ministri il 4 luglio, prima di passare nuovamente al vaglio delle Camere.\n\nLa presentazione della legge di bilancio di Scholz ha scatenato un ampio dibattito in Germania. Testate come , e hanno dato spazio a economisti e rappresentanti dell\u2019opposizione che si sono espressi in maniera critica rispetto alle cifre proposte dall\u2019esecutivo.\n\nUna parte consistente dell\u2019opinione pubblica ha puntato il dito contro il volume degli investimenti pubblici previsti da Scholz: secondo i critici, sarebbero troppo pochi e non all\u2019altezza delle sfide di modernizzazione che il Paese ha di fronte a s\u00e9. In particolare, i quotidiani e hanno focalizzato l\u2019attenzione su questo tema.\n\nGli investimenti pubblici previsti dalla legge di bilancio tedesca aumentano tra il 2018 e il 2019 fino a raggiungere i 37,9 miliardi di euro, mentre decrescono successivamente fino a toccare i 33,5 miliardi di euro nel 2022. Insomma, l\u2019affermazione di Fassina \u00e8 errata se si prende in considerazione il solo 2019, mentre \u00e8 corretta se si valuta l\u2019evoluzione sul medio periodo.\n\nIn senso stretto, non ci sono trattati o provvedimenti europei che vincolino gli Stati membri a destinare una parte del bilancio pubblico in investimenti. Anche le principali misure \u201cvincolanti\u201d ribadite negli ultimi provvedimenti integovernativi europei (i sei regolamenti noti come del 2011 e i successivi due noti come ) fanno riferimento a obiettivi di stabilit\u00e0 o a procedure di sorveglianza europee.\n\nCi\u00f2 non toglie che, nel quadro del processo di europeo del semestre europeo, proprio la Commissione abbia invitato la Germania a garantire un livello adeguato di investimenti pubblici nel Paese e di sfruttare, in tal senso, la buona congiuntura economica e finanziaria. Anche perch\u00e9, agli occhi della Commissione, il deficit di investimenti influisce sul grande avanzo commerciale tedesco il quale, allo stato attuale, viola effettivamente i criteri di equilibrio macroeconomico europei (ce ne eravamo occupati in questa dichiarazione).", "lang": "it"}