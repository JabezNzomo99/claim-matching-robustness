{"title": "Spread: Italia e Spagna a confronto", "subtitle": "", "author": "pagellapolitica.it", "date": null, "vclaim_id": "vclaim-id-8222", "url": "https://pagellapolitica.it/dichiarazioni/6541/spread-italia-e-spagna-a-confronto", "vclaim": "\"Lo spread non \u00e8 semplicemente sceso, ma il primo del giorno dell'azione di governo[...] lo spread decennale era 194 per l'Italia e 188 per la Spagna. La Spagna \u00e8 diminuito, ora \u00e8 128; l'Italia \u00e8 a 111. Quello che era un gap negativo (-6), oggi \u00e8 un gap positivo (+17)\" (Min. 21:47)\n\nAlla Direzione nazionale del Partito Democratico il Segretario-Premier Renzi apre una parentesi sull'andamento dell'ormai famigerato spread e fa un paragone tra lo spread italiano e quello spagnolo (rispetto a quello tedesco). Come spiega il sito LaVoce.info in un vecchio articolo, \u00e8 utile guardare \" all\u2019evoluzione dello spread fra Btp e Bonos perch\u00e9 in grado di isolare le differenze fra le politiche seguite nei due Paesi di fronte alla crisi del debito e perch\u00e9 rimuove gli effetti degli interventi della Bce a sostegno di Italia e Spagna\". Il sorpasso dell'Italia nei confronti della Spagna\n\nIl giorno prima del suo insediamento - avvenuto il 22 febbraio, di sabato, quando le borse sono di norma chiuse - lo spread italiano rispetto ai bund tedeschi chiudeva a 194 punti, mentre in Spagna si attestava a 188 punti, come ha ricordato il Premier. Il rendimento dei titoli di Stato a 10 anni dei Btp italiani era del 3,60%, poco sopra il 3,54% dei Bonos spagnoli.\n\nNel giro di diciannove mesi gli spread di entrambi i Paesi rispetto ai Bund tedeschi sono calati, ma il decremento italiano \u00e8 stato pi\u00f9 marcato rispetto a quello spagnolo. Per rimanere nell'intervallo di tempo in esame, il rendimento dei Btp a 10 anni \u00e8 passato dal 3,60% all'1,80%*, mentre i Bonos spagnoli sono passati dal 3,54% al 2%*.\n\nI dati sugli spread sono tutti corretti, ed \u00e8 vero - per dirla con Renzi - che quello che era un gap negativo \u00e8 diventato un gap positivo.", "lang": "it"}