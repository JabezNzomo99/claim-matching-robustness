{"title": "Nei, MDG ble ikke utestengt fra den muntlige sp\u00f8rretimen i forrige periode", "subtitle": "Kommentaren i Nationen og artikkelen i Klassekampen etterlater et inntrykk av at MDG ble holdt helt utenfor den muntlige sp\u00f8rretimen i forrige periode. Det er delvis feil.", "author": "www.faktisk.no", "date": null, "vclaim_id": "vclaim-id-9590", "url": "https://www.faktisk.no/faktasjekker/QwB/mdg-ble-utestengt-fra-den-muntlige-spoerretimen-i-forrige-periode", "vclaim": "\u00abSt\u00f8tt R\u00f8dt og MDG!\u00bb er tittelen p\u00e5 en kommentar Eva Nordlund har skrevet i avisen Nationen. Hun tar til orde for at R\u00f8dt og Milj\u00f8partiet De Gr\u00f8nne (MDG) skal f\u00e5 stille sp\u00f8rsm\u00e5l i den muntlige sp\u00f8rretimen p\u00e5 Stortinget p\u00e5 lik linje med de andre opposisjonspartiene.\n\nSp\u00f8rretimen er opposisjonens fremste mulighet til \u00e5 f\u00e5 informasjon fra regjeringen. I den ordin\u00e6re sp\u00f8rretimen f\u00e5r statsr\u00e5dene sp\u00f8rsm\u00e5lene tilsendt p\u00e5 forh\u00e5nd, mens de i den muntlige sp\u00f8rretimen, eller spontansp\u00f8rretimen som den ogs\u00e5 kalles, ikke vet hvilke sp\u00f8rsm\u00e5l som kommer og m\u00e5 svare p\u00e5 strak arm.\n\nR\u00f8dt og MDG er de to minste partiene p\u00e5 Stortinget med bare \u00e9n representant hver. Bj\u00f8rnar Moxnes (R\u00f8dt) og Une Aina Bastholm (MDG) har i flere artikler den siste tiden krevd at de skal f\u00e5 stille hovedsp\u00f8rsm\u00e5l i den muntlige sp\u00f8rretimen slik de andre opposisjonspartiene f\u00e5r. Nordlund i Nationen er enig og i kommentaren (som n\u00e5 er endret p\u00e5 nett) skriver hun:\n\nKlassekampen var blant de f\u00f8rste som skrev om R\u00f8dt og MDGs krav om \u00e5 f\u00e5 delta i den muntlige sp\u00f8rretimen. 7. oktober sto en sak p\u00e5 trykk i papiravisen (ikke publisert p\u00e5 nett) med tittelen \u00abF\u00e5r ikke grille statsr\u00e5der\u00bb. I ingressen heter det:\n\nN\u00e5r Faktisk.no kontakter Nordlund for \u00e5 be om dokumentasjon for p\u00e5standen om at MDG ble utestengt fra spontansp\u00f8rretimen i forrige periode, sender hun en faktasjekk av sin egen p\u00e5stand p\u00e5 e-post:\n\nNordlund skriver at forklaringen p\u00e5 feilen er at hun tok utgangspunkt i Bastholms uttalelse til Klassekampen (referert over). Der sier Bastholm ingenting om at MDG ble utestengt fra sp\u00f8rretimen i forrige periode. Kommentaren er n\u00e5 endret p\u00e5 nett, og p\u00e5standen ble rettet opp p\u00e5 Facebook etter at en observant leser hadde p\u00e5pekt feilen i kommentarfeltet.\n\nJournalist i Klassekampen, P\u00e5l Hellesnes, opplyser til Faktisk.no at MDG var kilden til p\u00e5standen om at \u00abi forrige periode var den muntlige sp\u00f8rretimen bare for de sju st\u00f8rste partiene\u00bb. I en e-post skriver han:\n\nHellesnes opplyser videre om regelverket for sp\u00f8rretimen nedtegnet i Stortingets forretningsorden, og at praktiseringen avgj\u00f8res av presidentskapet i dialog med de parlamentariske lederne. Journalisten skriver:\n\nHellesnes sender med en oversikt som viser at MDG fikk stille til sammen 14 sp\u00f8rsm\u00e5l i spontansp\u00f8rretimen i forrige periode. MDG opplyser til Faktisk.no at de selv uoppfordret sendte denne listen til Klassekampen:\n\nMDG understreker overfor Faktisk.no at de har v\u00e6rt \u00e5pne om at de fikk stille 14 hovedsp\u00f8rsm\u00e5l i sin kontakt med Klassekampen. I en e-post skriver Bastholm:\n\nEtter \u00e5 ha blitt kontaktet av Faktisk.no, konkluderer alts\u00e5 b\u00e5de Nationen og Klassekampen med at MDG fikk anledning til \u00e5 stille sp\u00f8rsm\u00e5l i den muntlige sp\u00f8rretimen i forrige periode. Partiet ble dermed ikke utestengt, slik begge aviser f\u00f8rst fastslo. Faktisk.no har sett p\u00e5 hvor mange hovedsp\u00f8rsm\u00e5l de ulike partiene fikk stille i perioden 2013\u201317:\n\nI forrige periode ble det stilt til sammen 566 sp\u00f8rsm\u00e5l i den muntlige sp\u00f8rretimen. Av disse fikk Ap stille 184 sp\u00f8rsm\u00e5l, mens SV, Sp, KrF og Venstre hver fikk stille 92 sp\u00f8rsm\u00e5l. MDG \u2013 som egentlig ikke hadde adgang til \u00e5 stille hovedsp\u00f8rsm\u00e5l \u2013 fikk slippe til 14 ganger.\n\nI Stortingets forretningsorden st\u00e5r det ingenting om hvordan sp\u00f8rsm\u00e5lene i den muntlige sp\u00f8rretimen skal fordeles mellom partiene. Den eneste formelle regelen om den muntlige sp\u00f8rretimen er \u00a7 72 som sier:\n\nF\u00f8r forrige periode ble den muntlige sp\u00f8rretimen utvidet fra \u00e9n til halvannen time. Stortingspresident Olemic Thommessen (H) forklarer at alle representanter fra alle partier i utgangspunktet har mulighet til \u00e5 stille sp\u00f8rsm\u00e5l i den muntlige sp\u00f8rretimen:\n\nF\u00f8r forrige periode ble opposisjonspartiene enige om at Ap skulle f\u00e5 to hovedsp\u00f8rsm\u00e5l i hver sp\u00f8rretime. SV, Sp, KrF og Venstre skulle f\u00e5 ett hver, mens MDG fikk ikke noen fast mulighet til \u00e5 stille hovedsp\u00f8rsm\u00e5l. Thommessen sier:\n\nDet inneb\u00e6rer if\u00f8lge Thommessen at for eksempel MDG gir beskjed om at de har lyst til \u00e5 stille et oppf\u00f8lgingssp\u00f8rsm\u00e5l n\u00e5r milj\u00f8ministeren kommer til sp\u00f8rretimen. Om de f\u00e5r lov til det, er opp til stortingspresidentens skj\u00f8nn:\n\nHvordan klarte s\u00e5 MDG \u00e5 f\u00e5 stilt 14 hovedsp\u00f8rsm\u00e5l til tross for at det egentlig ikke var plass til dem i sp\u00f8rretimen i forrige periode? Svaret er if\u00f8lge stortingspresidenten knallhard styring av taletiden:\n\nN\u00e5r MDG har f\u00e5tt anledning til \u00e5 stille hovedsp\u00f8rsm\u00e5l, har de alltid f\u00e5tt vite det p\u00e5 forh\u00e5nd, if\u00f8lge Thommessen. Om og n\u00e5r MDG fikk stille oppf\u00f8lgingssp\u00f8rsm\u00e5l, har v\u00e6rt langt mindre forutsigbart. Dermed har partiet risikert \u00e5 m\u00e5tte stille oppf\u00f8lgingssp\u00f8rsm\u00e5l til et hovedsp\u00f8rsm\u00e5l som i utgangspunktet ikke er s\u00e5 viktig for dem.\n\nOpposisjonspartiene har forel\u00f8pig ikke diskutert fordelingen av hovedsp\u00f8rsm\u00e5lene i denne perioden. Det kommer if\u00f8lge stortingspresidenten til \u00e5 skje om ikke s\u00e5 lenge:\n\nDet var alts\u00e5 ikke slik at MDG var utestengt fra den muntlige sp\u00f8rretimen i forrige periode. Partiets eneste stortingsrepresentant, Rasmus Hansson, fikk stille sp\u00f8rsm\u00e5l b\u00e5de til statsministeren og flere ulike statsr\u00e5der. Bare i sesjonen 2014\u201315 fikk han stille seks sp\u00f8rsm\u00e5l, som var like mange som partilederne Trygve Slagsvold Vedum (Sp) og Trine Skei Grande (V).\n\nFaktisk.no har sammenlignet andelen hovedsp\u00f8rsm\u00e5l hvert parti fikk stille med andelen stortingsrepresentanter totalt og andelen representanter i opposisjonen:\n\nFiguren viser at Ap fikk stille omtrent like mange sp\u00f8rsm\u00e5l som andelen representanter partiet hadde p\u00e5 Stortinget. Resten av opposisjonspartiene \u2013 inkludert MDG \u2013 fikk stille flere sp\u00f8rsm\u00e5l enn representasjonen deres p\u00e5 Stortinget tilsa.\n\nSammenligner man andel sp\u00f8rsm\u00e5l med andel representanter hvert parti har av opposisjonen, ser man at Ap er grovt underrepresentert. Resten av partiene \u2013 inkludert MDG \u2013 fikk stille flere sp\u00f8rsm\u00e5l enn andelen representanter i opposisjonen tilsa.\n\nMDG hadde 0,6 prosent av alle stortingsrepresentantene og 1,1 prosent av opposisjonens representanter i forrige periode. Rasmus Hansson fikk stille 2,5 prosent av alle muntlige sp\u00f8rsm\u00e5l.\n\nFaktisk.no har ogs\u00e5 sett p\u00e5 hvilke representanter som stilte flest sp\u00f8rsm\u00e5l i perioden 2013\u201317. Det er \u00e9n stortingsrepresentant som utmerker seg: SV-leder Audun Lysbakken var \u00abkongen\u00bb av spontansp\u00f8rretimen med 44 sp\u00f8rsm\u00e5l. Listen er som f\u00f8lger:\n\nListen viser at Rasmus Hansson, som var MDGs eneste representant p\u00e5 Stortinget i forrige periode, kom p\u00e5 delt 12. plass over dem som stilte flest sp\u00f8rsm\u00e5l i forrige periode. Over halvparten av stortingsrepresentantene stilte ikke ett eneste hovedsp\u00f8rsm\u00e5l i l\u00f8pet av de fire \u00e5rene, if\u00f8lge Stortingets oversikt.\n\nDet er ingen tvil om at MDG hadde mindre mulighet til \u00e5 sette dagsorden i den muntlige sp\u00f8rretimen i forrige periode enn de andre opposisjonspartiene. Samtidig hadde MDG bare \u00e9n representant p\u00e5 Stortinget, mens de andre i opposisjonen hadde mellom sju og 55 representanter.\n\nArtikkelen i Klassekampen og kommentaren i Nationen skaper et inntrykk av at MDG ikke fikk v\u00e6re med i den muntlige sp\u00f8rretimen overhodet. Det samme har andre medieoppslag og R\u00f8dt og MDG selv bidratt til. Senest i et leserinnlegg i Aftenpostens Si ;D i dag bekreftes det skapte inntrykket av at de to partiene er helt utestengt.\n\nOm R\u00f8dt og MDG f\u00e5r slippe til med hovedsp\u00f8rsm\u00e5l i den muntlige sp\u00f8rretimen denne perioden, vet vi ikke enn\u00e5. Det skal avgj\u00f8res av de parlamentariske lederne i opposisjonen. Men \u00e5 si at spontansp\u00f8rretimen i forrige periode var forbeholdt de sju st\u00f8rste partiene, slik Nationen og Klassekampen gj\u00f8r, stemmerer ikke. MDG fikk riktignok ikke stille hovedsp\u00f8rsm\u00e5l p\u00e5 fast basis, men Rasmus Hansson slapp til oftere enn representasjonen p\u00e5 Stortinget skulle tilsi.", "lang": "no"}