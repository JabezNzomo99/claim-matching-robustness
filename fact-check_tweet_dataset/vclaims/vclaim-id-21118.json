{"title": "Det stemmer ikke at regjeringen ikke har f\u00e5tt kritikk for oljepengebruken", "subtitle": "Jo, Siv Jensen, dere har f\u00e5tt kritikk av b\u00e5de \u00f8konomer og kommentatorer.", "author": "www.faktisk.no", "date": null, "vclaim_id": "vclaim-id-21118", "url": "https://www.faktisk.no/faktasjekker/22e/det-stemmer-ikke-at-regjeringen-ikke-har-fatt-kritikk-for-oljepengebruken", "vclaim": "Finansminister Siv Jensen benekter i et intervju med Dagbladet 28.7.2017 at regjeringen har f\u00e5tt kritikk av \u00f8konomer og kommentatorer for sin bruk av oljepenger.\n\nFaktisk.no kontakter f\u00f8rst Finansdepartementet for \u00e5 forsikre oss om at Jensen ble sitert riktig i Dagbladet. Svaret fra statssekret\u00e6r Petter Kvinge Tvedt er tydelig:\n\nDepartementet avviser alts\u00e5 \u00e5 ha f\u00e5tt kritikk for oljepengebruk \"i dagens situasjon\", men medgir at \u00f8konomer har pekt p\u00e5 behovet for lavere fremtidig oljepengebruk.\n\nFaktisk.no tar ikke stilling til regjeringens oljepengebruk. Vi begir oss heller ikke inn p\u00e5 en totalgjennomgang av all omtale med ros og ris av oljepengebruk, men g\u00e5r igjennom noen reaksjoner som er kommet p\u00e5 bruk av oljepenger i den siste tiden. For \u00e5 sjekke om det stemmer at Jensen og regjeringen ikke har blitt kritisert for dette, legger vi frem noen eksempler p\u00e5 tydelig kritikk fra kommentatorer og \u00f8konomer.\n\nI statsbudsjettet omtales bruken av oljeinntekter som det strukturelle, oljekorrigerte underskuddet. Dette har g\u00e5tt oppover gjennom flere \u00e5r. Sentralbanksjef \u00d8ystein Olsen kommenterte dette i sin \u00e5rstale i februar 2017:\n\nStatssekret\u00e6r Petter Kvinge Tvedt viser ogs\u00e5 til at \u00f8konomiske fagmilj\u00f8er har v\u00e6rt positive til regjeringens oljepengebruk, og til positive avisoppslag.\n\nCappelen-utvalgets utredning ble lagt frem i september 2016 (NOU 2016: 15) og analyserte nye utfordringer for l\u00f8nnsdannelsen etter 2013. Utvalget var ganske riktig positive til den ekspansive \u00f8konomiske politikken og mente dette dempet nedgangen i \u00f8konomien, samtidig som de advarte mot videre ekspansjon. Heller ikke IMF eller OECD kritiserte hvordan regjeringen har brukt oljepenger i tiden etter oljeprisfallet. Det betyr imidlertid ikke at regjeringen ikke har blitt kritisert av kommentatorer og \u00f8konomer, slik Siv Jensen uttalte til Dagbladet.\n\n\u00d8kt bruk av oljepenger har v\u00e6rt mye omtalt og diskutert av \u00f8konomer, kommentatorer og politikere. En rask gjennomgang viser b\u00e5de ros og ris. Den sterkeste kritikken g\u00e5r p\u00e5 at den \u00f8kte oljepengebruken ikke kan fortsette fremover. Dette faller utenfor premisset for Siv Jensens uttalelse, i f\u00f8lge Finansdepartementets svar til Faktisk.no. Selv om dette forbeholdet ikke kommer frem i intervjuet med Dagbladet, g\u00e5r Faktisk.no ikke n\u00e6rmere inn i denne kritikken.\n\nI VGs oppslag Eks-statsr\u00e5d refser regjeringen og Stortinget for oljepengebruken 13. mai 2017 kom to tydelige kritiske r\u00f8ster frem. Den tydeligste \u00abrefseren\u00bb var Morten Andreas Meyer, eks-statsr\u00e5d for H\u00f8yre. Han var den gang partner i First House, og uttalte bl.a. til VG:\n\n\u00d8ystein D\u00f8rum, sjef\u00f8konom i NHO, var enig med Meyer, og ble sitert slik i samme oppslag:\n\nNaturlig nok har mange utspill og reaksjoner kommet p\u00e5 regjeringens finansielle politikk rundt fremleggelse av statsbudsjettet. Da forslag til statsbudsjett for 2017 f\u00f8rst ble lagt frem i oktober 2016, var \u00f8konomer og kommentatorer uenige. En del mente at budsjettet var positivt og balansert, men flere kom med tydelig kritikk.\n\nNHO-direkt\u00f8r Svein Oppegaard var i den anledning veldig skeptisk til oljepengebruken, og sa til Dagsavisen:\n\nProfessor Ola Grytten ved Norges Handelsh\u00f8yskole var en av de som b\u00e5de s\u00e5 positive og negative sider. Han sa til NTB:\n\n\u00d8konomiprofessor Ragnar Torvik ved NTNU uttalte til NRK Dagsrevyen dagen f\u00f8r fremleggelsen at han mente det var en kortsiktig politikk \u00e5 bruke opp s\u00e5 mye av pengene n\u00e5, og sa:\n\nBlant kommentatorene var Svein Gjerd\u00e5ker, kommentator i Dag og Tid, sterkt kritisk i lederen Oljepengebruken til regjeringa:\n\nOgs\u00e5 F\u00e6drelandsvennen var sv\u00e6rt betenkt til oljebruken. Ola Storeng i Aftenposten advarte 7.10.2016 om at vi snart vil ta av barnas penger, og skrev:\n\nDa forslaget til det nye statsbudsjettet kom i siste liten i desember 2016, skrev kommentator Astrid Meland i VG:\n\nI finansdebatten i desember 2016 m\u00e5tte statsminister Erna Solberg svare for pengebruken i budsjettet. Hun var ikke fremmed for \u00e5 omtale p\u00e5standene som kritikk. NTB siterte Solberg slik:\n\nI forkant av sentralbanksjefens \u00e5rstale i februar 2017, kunngjorde regjeringen at de vil redusere forventet avkastning p\u00e5 oljefondet fra 4 til 3 prosent, alts\u00e5 en innskjerping av handlingsregelen \u2013 en kursendring som i hovedsak ble godt mottatt. Ogs\u00e5 Siv Jensens eget parti omtalte den gang tidligere kritikk av oljepengebruk, da finanspolitisk talsmann for Frp Hans Andreas Limi sa til NRK Politisk kvarter:", "lang": "no"}