{"title": "La manovra correttiva di Lega e M5s vale due volte quella fatta da Gentiloni", "subtitle": "", "author": "pagellapolitica.it", "date": null, "vclaim_id": "vclaim-id-41399", "url": "https://pagellapolitica.it/dichiarazioni/8332/la-manovra-correttiva-di-lega-e-m5s-vale-due-volte-quella-fatta-da-gentiloni", "vclaim": "Il 3 luglio, la Commissione europea ha annunciato che non si far\u00e0 la procedura d\u2019infrazione nei confronti dell\u2019Italia, accusata a inizio giugno dall\u2019Ue di non rispettare le regole di bilancio comunitarie per gli anni 2019 e 2020.\n\nIn sostanza, secondo Bruxelles, le politiche del governo Lega e Movimento 5 stelle \u2013 soprattutto in ambito pensionistico \u2013 hanno negli ultimi mesi peggiorato il rapporto debito/Pil, che dopo alcuni anni di leggero calo \u00e8 tornato a crescere, superando il 132,2 per cento nel 2018, verso il 133,7 per cento nel 2019 e il 135,2 per cento nel 2020.\n\nNonostante le ripetute smentite degli ultimi giorni, per evitare la procedura (sarebbe stata la prima nel suo genere nella storia dell\u2019Unione europea) l\u2019esecutivo Conte ha dovuto garantire all\u2019Ue che i conti di quest\u2019anno fossero messi in ordine per rispettare gli impegni presi a fine 2018. In particolare il governo ha dovuto correggere il rapporto tra il deficit \u2013 ossia la differenza tra entrate e spese \u2013 e il Pil di quest\u2019anno dal 2,4 per cento stimato oggi al 2 per cento circa (il famoso 2,04 per cento) programmato a fine 2018.\n\nPer raggiungere questo obiettivo, il 1\u00b0 luglio il Consiglio dei ministri ha approvato due misure economiche: la prima \u00e8 il disegno di legge riguardante l\u2019assestamento di bilancio per il 2019; la seconda \u00e8 un decreto-legge \u00abrecante misure urgenti in materia di miglioramento dei saldi di finanza pubblica\u00bb.\n\nCome spiega il Ministero dell\u2019Economia e delle Finanze, la riduzione del deficit grazie al disegno di legge per l\u2019assestamento di bilancio per il 2019 ha un valore pari a circa 6,1 miliardi di euro, frutto della differenza tra maggiori entrate ottenute in questi primi mesi dell\u2019anno e minori spese.\n\nDegli oltre 6,2 miliardi di euro di maggiori entrate, circa 2,9 miliardi di euro si sono ottenuti grazie a maggiori entrate tributarie. Tra queste - riporta il - alcune sono pi\u00f9 strutturali, come la fatturazione elettronica, altre una tantum, come la chiusura del contenzioso tra lo Stato e il gruppo Kering (proprietario del marchio Gucci), che ha portato nelle casse dell\u2019erario circa 1,25 miliardi di euro.\n\nCirca 600 milioni di euro di entrate in pi\u00f9 provengono da maggiori entrate contributive, mentre oltre 2 miliardi e 740 milioni di euro ricadono sotto gli utili o i dividendi che lo Stato ha recuperato da Cassa depositi e prestiti, Banca d\u2019Italia e altre partecipate.\n\nA questi 6,2 miliardi di euro complessivi di entrate va sottratto per\u00f2 oltre un miliardo e 540 mila euro di maggiori spese, utilizzate per rifinanziare, tra le altre cose, il \u201cbonus Cultura\u201d (circa 100 milioni di euro) e il servizio di trasporto pubblico locale (circa 300 milioni di euro), che aveva subito dei tagli con le clausole inserite nell\u2019ultima legge di Bilancio.\n\nCome sottolinea il decreto (art. 1), per\u00f2, queste risorse \u00abcostituiscono economie di bilancio o sono versati all\u2019entrata del bilancio dello Stato al fine di essere destinati al miglioramento dei saldi di finanza pubblica\u00bb. Questo significa che se nei prossimi mesi ci sar\u00e0 un maggiore ricorso sia al reddito di cittadinanza che a quota 100, questi soldi saranno comunque usati in questo ambito; gli eventuali avanzi saranno invece impiegati per ridurre il deficit.\n\nIn sostanza, il governo non potr\u00e0 spendere questi soldi per altri scopi (come gli aiuti per le famiglie), come invece aveva promesso il ministro dello Sviluppo economico e del Lavoro Luigi Di Maio a inizio maggio. O saranno spesi per reddito di cittadinanza e quota 100, oppure verranno destinati a ridurre il deficit.\n\nCos\u00ec, a inizio aprile dello stesso anno, l\u2019esecutivo aveva approvato (insieme al Documento di economia e finanza e al Programma nazionale delle riforme) un decreto-legge, intitolato \u201cDisposizioni urgenti in materia finanziaria, iniziative a favore degli enti territoriali, ulteriori interventi per le zone colpite da eventi sismici e misure per lo sviluppo\u201d.\n\nRiassumendo: il governo Conte ha approvato due provvedimenti per ridurre l\u2019indebitamento dello Stato di circa 7,6 miliardi di euro (circa lo 0,4 per cento del Pil), mentre il governo Gentiloni aveva varato una manovra correttiva di circa 3,4 miliardi. Dunque Misiani fin qui ha ragione.\n\nL\u2019espressione \u201cmanovra correttiva\u201d non ha una definizione ufficiale, ma \u00e8 un\u2019espressione giornalistica e politica utilizzata per indicare i provvedimenti che servono a correggere, appunto, i conti dello Stato.\n\nAl di l\u00e0 delle distinzioni relative alla natura dei singoli provvedimenti, che non sono appunto influenti rispetto alla definizione ampia che abbiamo visto, \u00e8 dunque corretto qualificare anche il duplice intervento del governo Lega-M5s come una \u201cmanovra correttiva\u201d.\n\nCome gi\u00e0 successo con Gentiloni, l\u2019aggiustamento approvato dal Consiglio dei Ministri il 1\u00b0 luglio scorso (che ha un valore complessivo di 7,6 miliardi di euro, pi\u00f9 del doppio di quello stabilito dal Pd due anni fa) \u00e8 servito a correggere la rotta dei conti pubblici italiani e a chiudere lo scontro con le istituzioni dell\u2019Unione europea.\n\nA confermarlo \u00e8 anche la stessa Commissione europea, che per giustificare la chiusura della raccomandazione di aprire la procedura il 3 luglio ha scritto che il governo italiano ha fatto una \u00abcorrezione\u00bb dei suoi conti per un valore, appunto, di 7,6 miliardi di euro.", "lang": "it"}