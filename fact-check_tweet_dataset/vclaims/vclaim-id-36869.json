{"title": "Dal 2011 i governi sono sostenuti da partiti \u201cnemici\u201d tra loro", "subtitle": "", "author": "pagellapolitica.it", "date": null, "vclaim_id": "vclaim-id-36869", "url": "https://pagellapolitica.it/dichiarazioni/8494/dal-2011-i-governi-sono-sostenuti-da-partiti-nemici-tra-loro", "vclaim": "riunione ha detto (min. 40:00) che dal 2011 in poi quasi tutti i governi italiani non sono stati espressione di una coalizione che si sia presentata unita alle elezioni e che le abbia vinte, ma sono stati il frutto di accordi trovati in Parlamento tra forze politiche che si sono presentate divise e contrapposte al voto.\n\nNon si sarebbe insomma rispettato uno schema di \u00ablinearit\u00e0\u00bb del percorso politico, come tratteggiato da Franceschini (min. 39.30), secondo cui le alleanze e le coalizioni si formano prima delle elezioni e arrivano a governare con un livello di omogeneit\u00e0 costruito nelle relazioni nel corso del tempo.\n\nPer prima cosa chiariamo che l\u2019Italia, in base alla Costituzione, \u00e8 una repubblica parlamentare: il popolo \u00e8 cio\u00e8 chiamato a eleggere direttamente i propri rappresentanti (deputati e senatori) in Parlamento. Successivamente \u00e8 il Parlamento, e non il popolo, a esprimere una maggioranza e a dare la fiducia al governo. La scelta del presidente del Consiglio spetta al presidente della Repubblica, che tiene conto dei risultati delle elezioni e delle indicazioni dei gruppi parlamentari.\n\nAnni di bipolarismo tra centrodestra e centrosinistra, uniti dall\u2019usanza di inserire il nome del candidato premier nel simbolo elettorale, hanno per\u00f2 creato nell\u2019opinione pubblica l\u2019impressione \u2013 come abbiamo verificato in passato, priva di fondamento costituzionale \u2013 che la scelta del presidente del Consiglio e del governo fosse nelle mani del popolo.\n\nNon \u00e8 cos\u00ec, soprattutto se lo scenario politico \u00e8 di carattere tripolare \u2013 con tre poli che hanno consistenza simile, come emerso dalle elezioni del 2018 \u2013 e se la legge elettorale non prevede fortissimi correttivi in senso maggioritario (avevamo affrontato la questione anche di recente).\n\nQuesto esecutivo tecnico ottenne la fiducia da tutti i partiti allora presenti in Parlamento (Popolo della Libert\u00e0, Partito democratico, Unione di Centro, Futuro e libert\u00e0, Italia dei valori, eccetera), sia di destra sia di sinistra, tranne che dalla Lega Nord.\n\nA fine aprile 2013, dopo le elezioni del 24 febbraio che non diedero a nessuno schieramento (centrodestra, centrosinistra, centro e M5s) la maggioranza dei seggi in Senato (alla Camera la maggioranza era invece garantita dal cospicuo premio di maggioranza previsto dal ), nacque il governo Letta. Questo ottenne la fiducia del Pd, del PdL e di Scelta Civica. Dunque di forze politiche che, come nel caso del governo Monti, si erano presentate su fronti opposti alle elezioni.\n\nCome gi\u00e0 accaduto nel 2013, anche nel 2018 le elezioni politiche \u2013 tenutesi il 4 marzo \u2013 non hanno dato a nessuno schieramento (centrodestra, centrosinistra e M5s) la maggioranza in Parlamento. Con il cambio di legge elettorale da Porcellum a Rosatellum, e il venire meno del generoso premio di maggioranza alla Camera, nessuno dei tre poli aveva la maggioranza n\u00e9 alla Camera n\u00e9 al Senato.\n\nAnche il secondo governo Conte, nato il 5 settembre 2019 dopo il tentativo \u2013 fallito \u2013 in agosto di Matteo Salvini di portare il Paese alle urne, \u00e8 sostenuto da partiti che si sono presentati alle ultime politiche in schieramenti opposti: il M5s, il Pd e Leu.\n\nIl ministro Dario Franceschini ha sostenuto che dal 2011 in poi quasi tutti i governi sono nati in modo non lineare rispetto alle coalizioni che si sono presentate, l\u2019una all\u2019altra contrapposte, alle elezioni.\n\nL\u2019affermazione \u00e8 fin prudente e il \u00abquasi\u00bb \u00e8 di troppo: tutti i governi dal 2011 in poi non sono espressione di un\u2019unica coalizione che si \u00e8 presentata unita al voto. I governi Monti, Letta, Renzi, Gentiloni, Conte I e Conte II sono infatti stati sostenuti da forze politiche che si erano presentate in schieramenti opposti alle elezioni: centrodestra e centrosinistra per gli esecutivi Monti, Letta, Renzi e Gentiloni; M5s e centrodestra per il primo governo Conte e M5s e centrosinistra per il secondo governo Conte.", "lang": "it"}