{"title": "La Liguria \u00e8 davvero il \u00abprimo porto\u00bb del Mediterraneo?", "subtitle": "", "author": "pagellapolitica.it", "date": null, "vclaim_id": "vclaim-id-44082", "url": "https://pagellapolitica.it/dichiarazioni/8630/la-liguria-e-davvero-il-primo-porto-del-mediterraneo", "vclaim": "Prima di tutto \u00e8 necessario chiarire di quali porti stiamo parlando. Nella sua dichiarazione Toti fa un generico riferimento all\u2019intera regione, che ha tre porti principali: quelli di Genova, Savona e La Spezia.\n\nIl porto di La Spezia ricade invece sotto l\u2019Autorit\u00e0 di sistema portuale del Mar Ligure Orientale, insieme con il porto di Marina di Carrara, che per\u00f2 \u00e8 in Toscana e non sar\u00e0 oggetto di questo nostro fact-checking.\n\n\u00abPer avere una fotografia d\u2019insieme sull\u2019intero sistema portuale della regione pu\u00f2 aver senso mettere insieme i dati dei tre principali porti liguri, ma va tenuto bene a mente che hanno caratteristiche, gestioni e strategie diverse\u00bb, ha spiegato a Alessandro Panaro, responsabile del servizio del centro Studi e ricerche sul mezzogiorno (Srm), che si occupa di fare ricerca sul comparto marittimo e logistico. \u00abSono porti che dipendono da autorit\u00e0 diverse e possono farsi anche concorrenza tra loro\u00bb.\n\nA marzo 2020 Eurostat ha pubblicato un approfondimento statistico con una serie di dati sui traffici portuali in Europa. Una sezione \u00e8 dedicata proprio alla classifica dei principali porti del continente, stilata sulla base della quantit\u00e0 movimentata di merci e di container.\n\nRicordiamo che questo confronto ha comunque dei limiti intrinseci. Ci sono altre \u201cregioni\u201d o aree lungo tutte le coste del Mediterraneo con pi\u00f9 porti e sommabili tra loro: senza dilungarci nell\u2019analisi, \u00e8 evidente che considerare l\u2019intera Liguria la avvantaggia rispetto agli \u201cavversari\u201d in questa speciale classifica, fatta di singole citt\u00e0.\n\n\u00c8 necessario inoltre sottolineare che ci sono almeno due porti nel Mediterraneo non monitorati da Eurostat che da soli fanno meglio di Genova (ma non della Liguria messa insieme) in termini di merci movimentate.\n\n\u00abQui entra in gioco l\u2019elemento della competitivit\u00e0: alcuni porti nel Mediterraneo, come quelli in Nord Africa e nel Medio Oriente, stanno diventando pi\u00f9 competitivi di quelli italiani ed europei, grazie alla creazione di free zone, aree doganali e fiscali che attirano gli investimenti esteri\u00bb, ha chiarito Panaro. \u00abI porti italiani hanno invece da anni un traffico stabile, di \u201cdifesa\u201d per cos\u00ec dire, rispetto alle altre aree\u00bb.\n\nI dati sulla quantit\u00e0 di tonnellate di merci fotografano per\u00f2 solo un aspetto del commercio marittimo in generale. Sono, per cos\u00ec dire, parziali: dipendono molto dal tipo di merci che vengono commercializzate e dal loro peso specifico, e non descrivono appieno le capacit\u00e0 e l\u2019efficienza di un\u2019area portuale.\n\n\u00abIl container come unit\u00e0 di misura \u00e8 uno dei principali punti di riferimento nella ricerca in ambito marittimo perch\u00e9 \u00e8 una delle pi\u00f9 significative espressioni del commercio internazionale\u00bb, ha sottolineato Panaro del centro studi Srm. \u00abAl giorno d\u2019oggi tutto viaggia ormai su container. E nel mercato internazionale questa modalit\u00e0 di trasporto sta assumendo un ruolo sempre pi\u00f9 di rilievo\u00bb.\n\nGenova era invece al settimo posto, con circa 2,6 milioni di Teu movimentati. Se a questi aggiungiamo i 65 mila dei porti di Savona e gli 1,5 milioni circa di Teu di La Spezia \u2013 un\u2019operazione che la avvantaggia rispetto agli \u201cavversari\u201d intesi come singoli porti, come abbiamo detto prima \u2013 la Liguria sale a circa 4,1 milioni di Teu, piazzandosi al quarto posto, dietro a Valencia, il Pireo e Algeciras (Grafico 2).\n\nTra croceristi e passeggeri di traghetti, nel 2018 il porto di Genova ha imbarcato e sbarcato quasi 3,1 milioni di persone, Savona 1,2 milioni e La Spezia 472 mila (dato che tiene solo conto delle crociere, quello sui traghetti non \u00e8 disponibile nemmeno consultando altre fonti). Stiamo parlando nel complesso di circa 4,7 milioni di persone.\n\nRicapitolando: se mettiamo insieme i porti di Genova, Savona e La Spezia, nel 2018 la Liguria era seconda per tonnellate merci movimentati e quarta per Teu, cos\u00ec come per passeggeri crocieristici. La regione era invece pi\u00f9 indietro nella classifica che tiene conto anche dei passeggeri dei traghetti.\n\nCome abbiamo visto, considerare la Liguria un porto unico \u00e8 un vantaggio non da poco. Genova da sola \u2013 il porto pi\u00f9 grande della Liguria \u2013 sarebbe infatti decima per tonnellate movimentate, settima per Teu e quarta come passeggeri di crociere.\n\nIn tutto questo resta per\u00f2 un problema di fondo: \u00abI numeri relativi ai volumi di traffico possono facilmente prestarsi a manipolazioni e diverse interpretazioni\u00bb, ha spiegato a Francesco Parola, professore di Economia e management marittimo e portuale all\u2019Universit\u00e0 degli Studi di Genova. Di parere simile \u00e8 anche Panaro di Srm: tonnellate, Teu e passeggeri non bastano per fare classifiche.\n\n\u00abI dati su merci e container ci dicono qualcosa, ma bisogna ricordare che ogni porto ha una storia a s\u00e9\u00bb, ha sottolineato Panaro a . \u00abNel Mediterraneo, per esempio, ci sono porti dove magari semplicemente si spostano i container da una nave all\u2019altra (pratica chiamata in gergo tecnico , o \u201ctrasbordo\u201d, ndr) e questo richiede un certo tipo di analisi. Altra cosa sono invece i porti che fanno export di merci prese da un sistema produttivo e le portano nei Paesi di destinazione, oppure importano merci e le lavorano. Qui il valore aggiunto dato dal porto cambia\u00bb.\n\nNel 2018 il 12,5 per cento dei container movimentati dal porto di Genova era legato ad attivit\u00e0 di \u2013 ossia trasbordo di merci da nave a nave \u2013 mentre il restante 87,5 per cento era traffico , ossia origine o destinazione di carichi destinati ad aree economiche di rilievo. Porti come Valencia, Algeciras e Gioia Tauro, invece, sono impegnati soprattutto in traffico , con un diverso impatto economico sull\u2019economie regionali.\n\n\u00abSe si escludono il traffico e le merci che viaggiano per le attivit\u00e0 industriali legate al porto, i porti di Genova e Savona sono ai vertici del Mediterraneo per le attivit\u00e0 commerciali\u00bb, ha detto Parola dell\u2019Universit\u00e0 di Genova a . \u00abSe invece includessimo anche le attivit\u00e0 industriali, Marsiglia salirebbe al primo posto\u00bb.\n\nSecondo uno studio pubblicato a maggio 2016 dalle societ\u00e0 di consulenza Nomisma, Prometeia e Tema, il porto di Genova garantisce in totale \u2013 tra posti diretti, indiretti e indotto \u2013 54 mila occupati, un fatturato di 10,8 miliardi di euro e 4,6 miliardi di euro di valore aggiunto. Questi sono numeri pi\u00f9 alti, per esempio, di quelli che d\u00e0 uno studio condotto nel 2015 sul porto di Valencia in Spagna o uno studio del 2016 sul porto di Algeciras.\n\n\u00abPossiamo dire che il sistema portuale ligure \u00e8 nel complesso tra le prime posizioni nel Mediterraneo, ma \u00e8 oggettivamente impossibile fare una classifica che tenga conto di tutti i fattori economici e produttivi in gioco\u00bb, ha chiarito Panaro. \u00abOgni sistema portuale va analizzato come un oggetto a s\u00e9 stante. Ogni volta che si cerca di capire se un porto \u00e8 meglio di un altro bisogna chiedersi: \u201cIn che senso?\u201d e \u201cPerch\u00e9?\u201d\u00bb.\n\n\u00abGli studi sono sempre diversi e usano dati di input in forma diversa\u00bb, ha sottolineato Parola. \u00abLe metodologie sono diverse e anche gli obiettivi dettati dai committenti pubblici. Si possono fare ragionamenti sulla creazione di occupazione dirette e indotto, per esempio, o sull\u2019attrazione di investimenti privati. Ma \u00e8 molto difficile confrontare gli effettivi effetti moltiplicatori sull\u2019economia a livello regionale e spaziale\u00bb.\n\nAbbiamo verificato e anche se \u00e8 molto difficile confrontare tutti i sistemi portuali mediterranei in una classifica generale \u2013 mettendo per esempio insieme tutti i porti delle varie regioni che si affacciano sul Mediterraneo \u2013 possiamo dire che Toti esagera. Ma \u00e8 vero che i porti della Liguria ricoprono un ruolo di primo piano nel Mediterraneo.", "lang": "it"}