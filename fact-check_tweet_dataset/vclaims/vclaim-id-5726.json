{"title": "Brexit: conflitto generazionale?", "subtitle": "", "author": "pagellapolitica.it", "date": null, "vclaim_id": "vclaim-id-5726", "url": "https://pagellapolitica.it/dichiarazioni/7353/brexit-conflitto-generazionale", "vclaim": "\"I giovani in larga parte hanno votato per il 'Remain' ma hanno votato molto meno di quanto hanno votato gli anziani\".\n\nContinuano le analisi sull'esito del referendum britannico sulla permanenza nell'Unione Europea. La vittoria del \"Leave\" \u00e8 stata inizialmente descritta come uno scontro generazionale, in cui i giovani si sono schierati dalla parte dell'Europa mentre gli anziani hanno votato per uscirne. Matteo Renzi sottolinea un aspetto ulteriore che avrebbe fatto la differenza tra questi blocchi elettorali: l'affluenza molto maggiore da parte degli anziani rispetto ai giovani. E' davvero cos\u00ec?\n\nE' pertanto vero quello che sostiene Renzi: al referendum britannico i giovani hanno votato in larga parte per il \"Remain\", ma con percentuali di affluenza alle urne piuttosto basse; gli anziani invece sono andati a votare in forze ed hanno sostenuto a maggioranza la Brexit.\n\nAggiornamento 11/07: In un articolo pubblicato dal Guardian il 10 luglio, si riporta che secondo un sondaggio realizzato dai consulenti di Opinium e i ricercatori della London School of Economics su un sondaggio di duemila intervistati, il 64% dei giovani di et\u00e0 compresa tra i 18-24 anni avrebbero votato al referendum. Dati maggiori di quanto era stato riportato in un primo momento, ma pur sempre molto inferiori rispetto agli anziani: secondo lo stesso sondaggio gli ultra 65-enni avrebbero fatto registrare valori del 90%.", "lang": "it"}