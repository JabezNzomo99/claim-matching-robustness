{"title": "L\u2019Italia \u00e8 quasi la prima al mondo per avanzo primario dal 1990 a oggi", "subtitle": "", "author": "pagellapolitica.it", "date": null, "vclaim_id": "vclaim-id-48200", "url": "https://pagellapolitica.it/dichiarazioni/8583/litalia-e-quasi-la-prima-al-mondo-per-avanzo-primario-dal-1990-a-oggi", "vclaim": "Ma davvero l\u2019Italia, negli ultimi 30 anni, \u00e8 prima nella speciale classifica degli avanzi primari a livello mondiale? Abbiamo verificato e Di Battista ha quasi ragione.\n\nAbbiamo esportato e rielaborato i dati in un\u2019unica tabella (qui consultabile) per calcolare qual \u00e8 stata in media, negli ultimi 30 anni, la differenza tra entrate e uscite negli Stati in esame, esclusi i costi degli interessi sul debito pubblico.\n\nAl primo posto troviamo invece la Norvegia (6,1 per cento), seguita dal Qatar (5,88 per cento) e dalla Repubblica del Congo (4,4 per cento). Prima del nostro Paese ci sono poi gli Emirati Arabi Uniti (4,26 per cento), l\u2019Azerbaijan (4,2 per cento), l\u2019Angola (2,86 per cento), la Nuova Zelanda (2,83 per cento), le Filippine (2,59 per cento), il Belgio (2,46 per cento) e la Russia (1,78 per cento).\n\nPer questo motivo, il Fmi considera anche la differenza tra entrate e uscite al netto degli interessi rispetto al Pil potenziale, ossia il Pil che si sarebbe avuto se non ci fosse stata la crisi, invece che solo rispetto al Pil effettivamente registrato. In questo modo, \u00e8 possibile quantificare come si sarebbe comportato l\u2019avanzo primario se non ci fosse stata la crisi economica.\n\nAnche in questa graduatoria (Figura 1), dal 1990 al 2019 l\u2019Italia presenta una media superiore agli altri grandi Paesi europei, come Germania (0,29 per cento), Francia (-1,3 per cento), Regno Unito (-1,87 per cento) e Spagna (-0,82 per cento), e agli altri tre membri non europei nel G7: Stati Uniti (-2,03 per cento), Canada (0,55 per cento) e Giappone (-4,53 per cento).\n\nRicapitolando: se si guarda alla differenza tra entrate e uscite dello Stato italiano in rapporto al Pil, al netto della spesa per interessi sul debito, tra il 1990 e il 2019 l\u2019Italia ha fatto meglio degli altri grandi Paesi Ue e di quelli del G7, sorpassata solo da altri 10 Stati.\n\nSe si tengono in considerazione anche gli aggiustamenti per il ciclo economico, invece, il rapporto italiano tra entrate e uscite rispetto al Pil potenziale e al netto del peso del debito pubblico si \u00e8 posizionato in media in quinta posizione, anche qui davanti a tutti i grandi Paesi Ue a quelli del G7.\n\nSecondo Alessandro Di Battista, \u00abl\u2019Italia \u00e8 il Paese numero uno al mondo per avanzo primario del proprio bilancio degli ultimi 30 anni\u00bb. Abbiamo verificato che cosa dicono i numeri del Fondo monetario internazionale e l\u2019ex deputato del Movimento 5 stelle ha quasi ragione.\n\nTra il 1990 e il 2019, infatti, la differenza tra entrate e uscite dello Stato italiano, al netto del costo del debito pubblico, \u00e8 stata in media dell\u20191,75 per cento rispetto al Pil, undicesimo dato su oltre 100 Stati, e il pi\u00f9 alto tra i grandi Paesi Ue e quelli del G7.", "lang": "it"}