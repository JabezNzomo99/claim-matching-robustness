{"title": "Le imprese italiane non sono \u00able pi\u00f9 tassate al mondo\u00bb", "subtitle": "", "author": "pagellapolitica.it", "date": null, "vclaim_id": "vclaim-id-51264", "url": "https://pagellapolitica.it/dichiarazioni/8458/le-imprese-italiane-non-sono-le-piu-tassate-al-mondo", "vclaim": "Ma \u00e8 davvero cos\u00ec? Secondo la Banca mondiale, l\u2019Italia \u00e8 il Paese al mondo che tassa di pi\u00f9 le aziende? Abbiamo verificato e Meloni sbaglia.\n\nCome fonte, cita i dati contenuti nel rapporto , pubblicato il 26 novembre dalla Banca Mondiale e da (PwC), un\u2019azienda di consulenza internazionale in ambito economico. Questa ricerca raccoglie alcune statistiche relative al 2018 sui regimi fiscali per le imprese in 190 Paesi del mondo (in realt\u00e0 189, perch\u00e9 non si hanno a disposizione i dati sulla Somalia).\n\nIn effetti, questa percentuale \u00e8 contenuta nel nuovo rapporto della Banca mondiale e di PwC, e per la precisione indica il valore del (Ttcr). Questo indicatore misura, in sostanza, quante tasse pagano le imprese in un Paese.\n\nGli autori del rapporto hanno fatto i loro calcoli prendendo in considerazione per ogni Paese un caso di studio, che ha avuto per oggetto d\u2019indagine un\u2019impresa di medie dimensioni nel suo secondo anno di operativit\u00e0.\n\nNel 2018, il Ttcr per l\u2019Italia \u00e8 stato in media del 59,1 per cento, in aumento (+6 per cento) rispetto al 53,1 per cento dell\u2019anno precedente. Questo incremento, spiegano PwC e Banca mondiale, \u00e8 dovuto al fatto che gli sgravi contributivi introdotti dal governo Renzi per i dipendenti assunti nel 2016 non si applicano al caso di studio oggetto d\u2019indagine del rapporto, perch\u00e9 tutti i dipendenti analizzati erano stati assunti nel 2017 (\u00e8 infatti il 2018 il secondo anno di operativit\u00e0 preso in considerazione dallo studio).\n\nMa questo 59,1 per cento certifica davvero che \u00able imprese italiane sono le pi\u00f9 tassate al mondo\u00bb, come dice Meloni? La risposta \u00e8 no: su 190 Paesi, 23 hanno fatto registrare nel 2018 un Total tax & contribution rate maggiore dell\u2019Italia.\n\nTra questi ci sono tre grandi economie mondiali come Brasile (65,1 per cento di Ttcr), Francia (60,7 per cento) e Cina (59,2 per cento). Sul podio dei Paesi con un Ttcr pi\u00f9 basso ci sono il Brunei (8 per cento), Vanuatu (8,5 per cento) e Georgia (9 per cento).\n\nNella classifica generale, il nostro Paese si colloca alla posizione numero 128 su 189, ultima tra i Paesi del G7 e terzultima tra i membri del G20. A far peggio di noi tra i Paesi industrializzati ci sono solo Brasile (184) e Argentina (170). Ai primi tre posti ci sono il Bahrein, Hong Kong e il Qatar, con l\u2019Irlanda in quarta posizione.\n\n\u00c8 vero comunque che se si tengono in considerazione anche i vincoli burocratici, oltre al peso delle tasse, l\u2019Italia \u00e8 ultima tra i Paesi del G7 e terzultima tra quelli del G20.", "lang": "it"}