{"title": "Memorandum Budapeszta\u0144skie a decyzja Premiera Cemerona", "subtitle": "Adam Jarubas przypomnia\u0142 Memorandum Budapeszta\u0144skie w kontek\u015bcie wys\u0142ania personelu wojskowego przez Wlk. Brytani\u0119 na Ukrain\u0119. Czy A. Jarubas m\u00f3wi\u0142 prawd\u0119?", "author": "demagog.org.pl", "date": null, "vclaim_id": "vclaim-id-4525", "url": "https://demagog.org.pl/wypowiedzi/memorandum-budapesztanskie-a-decyzja-premiera-cemerona/", "vclaim": "Memorandum Budapeszte\u0144skie o Gwarancjach Bezpiecze\u0144stwa podpisano w grudniu 1994 roku przez reprezentant\u00f3w Stan\u00f3w Zjednoczonych, Wielkiej Brytanii, Rosji i Ukrainy.\n\nUkraina zgodzi\u0142a si\u0119 usun\u0105\u0107 bro\u0144 j\u0105drow\u0105 ze swojego terytorium i przekaza\u0107 j\u0105 Rosji oraz przyst\u0105pi\u0107 do uk\u0142adu o nierozprzestrzenianiu broni j\u0105drowej. USA, Wielka Brytania i Rosja w dokumencie zobowi\u0105za\u0142y si\u0119 m.in. do poszanowania niezale\u017cno\u015bci i suwerenno\u015bci granic Ukrainy; powstrzymania si\u0119 od stosowania gro\u017aby oraz u\u017cycia si\u0142y przeciw integralno\u015bci terytorialnej b\u0105d\u017a politycznej niezale\u017cno\u015bci Ukrainy. Ponadto, wed\u0142ug memorandum, \u017cadna bro\u0144 w ich posiadaniu nigdy nie zostanie u\u017cyta przeciw Ukrainie, wy\u0142\u0105czaj\u0105c przypadki zgodne z Kart\u0105 Narod\u00f3w Zjednoczonych oraz samoobron\u0119.\n\nPoszanowanie integralno\u015bci Ukrainy zosta\u0142o zatem potwierdzone, jednak\u017ce decyzja premiera Camerona o wys\u0142aniu personelu wojskowego na Ukrain\u0119 nie wpisuje si\u0119 w zobowi\u0105zania zawarte w dokumencie. Nie zawiera on bowiem stwierdzenia dotycz\u0105cego przymusu wys\u0142ania si\u0142 na Ukrain\u0119 w razie naruszenia integralno\u015bci tego pa\u0144stwa. Stwierdza on jedynie, \u017ce w razie gdyby Ukraina sta\u0142a si\u0119 ofiar\u0105 aktu agresji lub obiektem gro\u017aby agresji, w kt\u00f3rych stosowana jest bro\u0144 j\u0105drowa, pa\u0144stwa b\u0119d\u0105 szuka\u0107 rozwi\u0105za\u0144 w Radzie Bezpiecze\u0144stwa ONZ. W przypadku jakichkolwiek w\u0105tpliwo\u015bci dotycz\u0105cych zobowi\u0105za\u0144, pa\u0144stwa maj\u0105 si\u0119 konsultowa\u0107.", "lang": "pl"}