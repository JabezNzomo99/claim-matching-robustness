{"title": "Ile w\u0119gla zaimportowano do Polski?", "subtitle": "Ile w\u0119gla zaimportowano do Polski? Sprawdzamy co na ten temat powiedzia\u0142 Grzegorz Tobiszewski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-1335", "url": "https://demagog.org.pl/wypowiedzi/ile-wegla-zaimportowano-do-polski/", "vclaim": "Import w\u0119gla kamiennego do Polski jest zjawiskiem stosunkowo nowym. Przez wiele lat Polska importowa\u0142a tylko w\u0119giel koksowy, poniewa\u017c nie by\u0142o mo\u017cliwo\u015bci pozyskiwania go w kraju, jednak dzia\u0142ania te prowadzone by\u0142y na niewielk\u0105 skal\u0119. W 2007 roku k\u0142opoty z pozyskaniem dobrych jako\u015bciowo w\u0119gli ortokoksowych doprowadzi\u0142y do sytuacji, w kt\u00f3rej koncern ArcelorMittal Poland S.A sprowadzi\u0142 do Polski ponad 400 tys. ton w\u0119gla z USA i Kolumbii. Dzia\u0142ania te mia\u0142y na celu zabezpieczenie potrzeb koksowni w Zdzieszowicach i w Krakowie, nale\u017c\u0105cych do koncernu. W tym czasie r\u00f3wnie\u017c pozosta\u0142e koksownie zwi\u0119kszy\u0142y zakupy czeskiego w\u0119gla. Od pocz\u0105tku XXI wieku zacz\u0119to sprowadza\u0107 do kraju w\u0119giel energetyczny.\n\nW 2015 roku wed\u0142ug danych udost\u0119pnionych przez G\u0142\u00f3wny Urz\u0105d Statystyczny w raporcie Energia 2016, import w\u0119gla kamiennego do Polski wyni\u00f3s\u0142 8,2 mln ton, co zgadza si\u0119 z warto\u015bci\u0105 przytoczon\u0105 w wypowiedzi.\n\nPoni\u017csza tabela przedstawia, jak kszta\u0142towa\u0142 si\u0119 import w\u0119gla kamiennego do Polski w latach 2008-2014. Wszystkie dane liczbowe w tabeli przedstawione s\u0105 milionach ton.\n\nZgodnie z danymi GUSu w roku 2014 zaimportowano 10,3 mln ton w\u0119gla kamiennego, w roku 2013 \u2013 10,8, w roku 2012 \u2013 9,6 a w roku 2011 \u2013 15 ton. W zwi\u0105zku z tym w ostatnich latach (poza 2015) liczba ton w\u0119gla kamiennego importowanego do Polski zawsze przekracza\u0142a 8-9 mln ton wskazanych przez Ministra\n\nW zwi\u0105zku z tym ca\u0142\u0105 wypowied\u017a uznajemy za manipulacj\u0119.", "lang": "pl"}