{"title": "Quanti posti di lavoro persi durante la crisi sono stati recuperati?", "subtitle": "Abbiamo verificato le dichiarazioni di Paolo Gentiloni a Domenica Live sull'andamento dell'occupazione", "author": "www.agi.it", "date": "2018-02-26T19:17+0100", "vclaim_id": "vclaim-id-3210", "url": "https://www.agi.it/fact-checking/gentiloni_posti_lavoro-3556374/news/2018-02-26/", "vclaim": "Ospite di Domenica Live su Canale 5 lo scorso 25 febbraio, il presidente del Consiglio Paolo Gentiloni ha dichiarato (3h 25m 40s): \u201cSi erano persi negli anni della crisi 1 milione 100 mila posti di lavoro, negli ultimi 2-3 anni se ne sono recuperati un milione\u201d.\n\nNel periodo che va dal secondo trimestre del 2008 - primo anno in cui la crisi \u00e8 arrivata con forza anche in Italia - quando gli occupati erano 23,271 milioni, all\u2019ultimo trimestre del 2013 - ultimo anno in cui l\u2019Italia ha avuto un Pil in decrescita - quando gli occupati erano 22,219 milioni, il calo \u00e8 stato di 1 milione e 52 mila unit\u00e0.\n\nL\u2019ultimo dato Istat trimestrale \u00e8 relativo al terzo quarto del 2017, e riporta un totale di 23,187 milioni di occupati. Se guardiamo al dato del primo trimestre 2015, due anni e mezzo prima, di 22,158 milioni, l\u2019aumento che si \u00e8 avuto successivamente \u00e8 in effetti di un milione e 29 mila unit\u00e0.", "lang": "it"}