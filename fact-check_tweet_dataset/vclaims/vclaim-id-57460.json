{"title": "Salvini sbaglia i conti sugli aiuti a chi non ha soldi per fare la spesa", "subtitle": "", "author": "pagellapolitica.it", "date": null, "vclaim_id": "vclaim-id-57460", "url": "https://pagellapolitica.it/dichiarazioni/8560/salvini-sbaglia-i-conti-sugli-aiuti-a-chi-non-ha-soldi-per-fare-la-spesa", "vclaim": "Dunque, per prima cosa, i 400 milioni sono l\u2019aumento dello stanziamento previsto e non lo stanziamento in s\u00e9. Ma, al di l\u00e0 di questo, abbiamo verificato i conti fatti dall\u2019ex ministro dell\u2019Interno, e il risultato \u00e8 che Salvini sbaglia a fare la divisione: i beneficiari della misura non saranno, evidentemente, tutti gli oltre 60 milioni di residenti in Italia (che riceverebbero infatti circa 7 euro a testa) ma, trattandosi in particolare di aiuti alimentari, solo chi \u00e8 in effettivo stato di bisogno.\n\nSecondo i dati Istat, infatti, al 1\u00b0 gennaio 2020 i residenti in Italia erano 60 milioni e 317 mila. Se dividiamo i 400 milioni per questa cifra, otteniamo circa 6,6 euro, una via di mezzo tra quanto scritto dal leader della Lega su Twitter e quanto dichiarato a Il Corriere della Sera.\n\nDi quante persone stiamo parlando quindi? Un numero preciso non lo abbiamo, ma \u00e8 possibile fare una stima ragionevole. Prima di tutto analizziamo che cosa prevede l\u2019ordinanza della Protezione civile annunciata da Conte il 28 marzo.\n\nSe escludiamo da questo gruppo i 2 milioni e 365 mila individui (quasi 989.800 nuclei familiari) che al 10 febbraio 2020 percepivano il reddito, o la pensione, di cittadinanza (dati Inps), rimane un gruppo di 2 milioni e 635 mila individui, che riceverebbero circa 152 euro a testa (oltre 20 volte in pi\u00f9 dei \u00ab7 euro\u00bb citati da Salvini). In totale, stiamo parlando di circa 810.200 famiglie: quasi 494 euro a nucleo, dunque.\n\nSi potrebbe obiettare che l\u2019insieme delle persone in povert\u00e0 assoluta in Italia non \u00e8 del tutto sovrapponibile a quello di chi non ha abbastanza soldi per fare la spesa. Come abbiamo scritto in passato, infatti, la povert\u00e0 alimentare \u00e8 un fenomeno specifico e non tutti i poveri assoluti sono senza soldi per comprare da mangiare.\n\nSecondo i dati pi\u00f9 aggiornati, nel 2018 nel nostro Paese hanno ricevuto aiuti alimentari quasi 2 milioni e 700 mila persone, tramite il Fondo di aiuti europei agli indigenti (Fead), citato anche dall\u2019ordinanza della Protezione civile. In questo caso non abbiamo il dato sui nuclei familiari, ma se si destinassero ai singoli individui i 400 milioni di euro, riceverebbero a testa circa 148 euro (anche qui, oltre 20 volte la cifra citata dal leader della Lega).\n\nRicapitolando: sia che si contino i poveri assoluti in Italia, o solo quelli che tra questi non percepiscono il reddito di cittadinanza, o ancora quelli che in passato hanno ricevuto aiuti alimentari, il calcolo di Salvini \u00e8 sbagliato.\n\n\u00abI soldi bastano per le prossime due settimane, per fronteggiare il picco di richieste che stiamo ricevendo dopo che molte mense e banchi alimentari hanno chiuso perch\u00e9 i volontari che li gestivano sono a casa in quanto anziani a rischio\u00bb, ha detto a La Repubblica il 29 marzo Antonio Decaro, sindaco di Bari e presidente dell\u2019Associazione nazionale comuni italiani (Anci), con cui il governo ha concordato le decisioni annunciate il 28 marzo. \u00abEntro il 15 aprile il governo ha garantito un secondo decreto per l\u2019economia e soprattutto verranno erogate Cassa integrazione e indennit\u00e0 ai lavoratori fermi e senza stipendio\u00bb, ha aggiunto Decaro.\n\nDunque, siamo di fronte a un intervento che, seppur legittimamente criticabile dal leader dell\u2019opposizione, \u00e8 provvisorio e si inserisce in un quadro di interventi pi\u00f9 articolato.\n\nSe si prende in considerazione la popolazione in povert\u00e0 assoluta (stimata sui 5 milioni di individui e 1,8 milioni di nuclei familiari), con 400 milioni di euro stiamo parlando di 80 euro a persona \u2013 oltre dieci volte la cifra indicata da Salvini \u2013 o 222 euro a famiglia. Se si escludono quelli che prendono il reddito di cittadinanza, come suggerisce (ma non impone) l\u2019ordinanza della Protezione civile, la cifra sale a circa 152 euro a persona \u2013 oltre 20 volte la cifra indicata da Salvini \u2013 o 494 euro a nucleo. Se, infine, si rapportano i 400 milioni di euro al numero di persone che nel 2018 hanno ricevuto aiuti alimentari, la cifra a testa raggiunge i 148 euro.\n\nStiamo parlando di stime e di una misura provvisoria, ma in ogni caso le somme sono molto maggiori rispetto a quelle indicate dal leader della Lega.", "lang": "it"}