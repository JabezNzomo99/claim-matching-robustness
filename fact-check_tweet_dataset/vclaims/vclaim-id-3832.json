{"title": "Weryfikacja wypowiedzi polityk\u00f3w - Grzegorz Schetyna o obradach PE i KE", "subtitle": "O obradach Parlamentu Europejskiego i Komisji Europejskiej. Sprawdzamy co na ten temat powiedzia\u0142 Grzegorz Schetyna. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3832", "url": "https://demagog.org.pl/wypowiedzi/grzegorz-schetyna-o-obradach-parlamentu-europejskiego-i-komisji-europejskiej/", "vclaim": "Wed\u0142ug informacji podawanych przez PAP, 23 grudnia 2015 roku wiceszef Komisji Europejskiej Frans Timmermans, skierowa\u0142 list do polskiego rz\u0105du w sprawie reformy Trybuna\u0142u Konstytucyjnego. W dniu 24 grudnia minister spraw zagranicznych Witold Waszczykowski, zwr\u00f3ci\u0142 si\u0119 do Komisji Weneckiej (organu doradczego Rady Europy) z pro\u015bb\u0105 o wydanie opinii na temat nowelizacji ustawy o Trybunale Konstytucyjnym. Ma ona wyda\u0107 pe\u0142n\u0105 opini\u0119 w tej sprawie w czasie sesji w dniach 11-12 marca 2016 r.\n\nPAP informowa\u0142 r\u00f3wnie\u017c, \u017ce 30 grudnia Timmermans wys\u0142a\u0142 kolejny list, kt\u00f3rych adresatami byli minister spraw zagranicznych, Witold Waszczykowski, oraz minister sprawiedliwo\u015bci, Zbigniew Ziobro, prosz\u0105c o wyja\u015bnienia w sprawie nowelizacji ustawy medialnej. W dniu 8 stycznia MSZ odpowiedzia\u0142o na list, wskazuj\u0105c, \u017ce ustawa dotyczy\u0142a wy\u0142\u0105cznie \u201e(\u2026)funkcji w\u0142a\u015bcicielskich Pa\u0144stwa sprawowanych wobec sp\u00f3\u0142ek b\u0119d\u0105cych w\u0142asno\u015bci\u0105 Skarbu Pa\u0144stwa (\u2026)\u201d.\n\nAgencja donosi\u0142a, \u017ce, zgodnie ze s\u0142owami rzecznika prasowego KE, jej przewodnicz\u0105cy Jean-Claude Juncker, uwzgl\u0119dni\u0142 te sprawy w porz\u0105dku obrad kolegium komisarzy, kt\u00f3re odby\u0142o si\u0119 13 stycznia 2016 roku.\n\nDebata o Polsce w Parlamencie Europejskim planowana jest za\u015b na 19 stycznia.\n\nW zwi\u0105zku z tym wypowied\u017a jest prawdziwa.", "lang": "pl"}