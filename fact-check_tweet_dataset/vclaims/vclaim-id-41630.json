{"title": "S\u00ec, l\u2019Italia ha gi\u00e0 un \u201cextra deficit\u201d da 80 miliardi di euro", "subtitle": "", "author": "pagellapolitica.it", "date": null, "vclaim_id": "vclaim-id-41630", "url": "https://pagellapolitica.it/dichiarazioni/8593/si-litalia-ha-gia-un-extra-deficit-da-80-miliardi-di-euro", "vclaim": "Il Def contiene infatti le stime aggiornate per il 2020 e gli anni successivi su diversi indicatori, come la crescita del Pil e quella del debito pubblico, sulla base delle politiche gi\u00e0 attuate dal governo nelle ultime settimane e di quelle che l\u2019esecutivo intende mettere in campo per far fronte all\u2019emergenza coronavirus.\n\nQuesta cifra \u00e8 per\u00f2 destinata ad aumentare sensibilmente quest\u2019anno a causa dell\u2019emergenza coronavirus, che da un lato ridurr\u00e0 le entrate dello Stato, facendo contrarre il Pil, e dall\u2019altro chieder\u00e0 un maggiore sforzo di spesa da parte delle casse pubbliche.\n\nQuesto per\u00f2 non significa che lo Stato spender\u00e0 effettivamente tutta questa cifra. L\u2019idea dietro alle garanzie pubbliche \u00e8 che solo una parte delle imprese non restituir\u00e0 i prestiti e quindi lo Stato dovr\u00e0 stanziare solo una cifra pi\u00f9 piccola dei 400 miliardi di euro. E negli impegni del governo, questo stanziamento dovrebbe arrivare con il cosiddetto \u201cdecreto Aprile\u201d.\n\nPassiamo al nuovo decreto. Il 25 aprile il ministro dell\u2019Economia Roberto Gualtieri ha annunciato che questo provvedimento conterr\u00e0 nuove risorse \u00abper le famiglie, per le imprese, per la sanit\u00e0, per la liquidit\u00e0 e per proteggere le nostre aziende\u00bb. Inoltre, con questo decreto, Gualtieri si \u00e8 impegnato a cancellare \u00abtutti gli aumenti dell\u2019Iva previsti per i prossimi anni\u00bb.\n\nSecondo il Def, nel 2020 il \u201cdecreto Aprile\u201d avr\u00e0 un impatto sull\u2019indebitamento netto pari a 55,3 miliardi di euro e di circa 6,4 miliardi nel 2021. Se si conta anche il peso dell\u2019azzeramento delle clausole di salvaguardia, il peso del \u201cdecreto Aprile\u201d sul deficit del 2021 \u00e8 stimato essere sui 26,2 miliardi di euro.\n\n\u00abNel Def si compie la scelta di rinviare la costruzione di un quadro programmatico effettivo a quando sar\u00e0 superata la fase dell\u2019emergenza e sar\u00e0 possibile, probabilmente in occasione della Nota di aggiornamento del prossimo settembre, una valutazione degli effetti del riavvio e delle misure che lo dovranno accompagnare\u00bb, scrive la Corte dei Conti. \u00abUn rinvio che riguarda anche la definizione di un sentiero di rientro del debito\u00bb.\n\nAbbiamo verificato e il ministro dello Sviluppo economico ha sostanzialmente ragione.\n\nSecondo le stime del Def \u2013 che in quanto tali, e vista la situazione di emergenza, vanno prese con la dovuta cautela e potranno cambiare nei prossimi mesi \u2013 nel 2020 il nostro Paese registrer\u00e0 un indebitamento netto di circa 173 miliardi di euro (10,4 per cento del Pil). Nel 2019 questa cifra era stata quasi sei volte pi\u00f9 piccola.", "lang": "it"}