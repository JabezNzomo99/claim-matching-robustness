{"title": "Czy agencja [S&P] wyp\u0142aca odszkodowania za z\u0142e dane w sprawie ratingu USA?", "subtitle": "Czy agencja [S&P] wyp\u0142aca odszkodowania za z\u0142e dane w sprawie ratingu USA? Sprawdzamy co na ten temat powiedzia\u0142 Patryk Jaki.", "author": "demagog.org.pl", "date": null, "vclaim_id": "vclaim-id-3856", "url": "https://demagog.org.pl/wypowiedzi/czy-agencja-sp-wyplaca-odszkodowania-za-zle-dane-w-sprawie-ratingu-usa/", "vclaim": "Czy agencja [S&P] wyp\u0142aca odszkodowania za z\u0142e dane w sprawie ratingu USA?\n\nAgencja ratingowa Standard&Poor\u2019s na drodze ugody s\u0105dowej ze wzgl\u0119du na zawy\u017cone oceny wydawane przez ni\u0105 w latach 2004-2007, zobowi\u0105za\u0142a si\u0119 do zap\u0142aty 687,5 mln dolar\u00f3w Departamentowi Sprawiedliwo\u015bci Stan\u00f3w Zjednoczonych oraz takiej samej kwoty w\u0142adzom 19 stan\u00f3w i Dystryktowi Kolumbia, kt\u00f3re wytoczy\u0142y agencji pozwy cywilne (\u0142\u0105cznie 1,38 mld dolar\u00f3w). Opr\u00f3cz tego sum\u0119 125 mln dolar\u00f3w z tego samego tytu\u0142u uzyska\u0142 jeden z funduszy emerytalnych. Razem daje to kwot\u0119 1,5 mld dolar\u00f3w.\n\nWypowied\u017a uznajemy za fa\u0142szyw\u0105 z dw\u00f3ch powod\u00f3w. Po pierwsze S&P nie obni\u017ca\u0142, a zawy\u017ca\u0142 wystawiane przez siebie oceny ratingowe. Po drugie nie dotyczy\u0142y one Stan\u00f3w Zjednoczonych jako pa\u0144stwa, a ameryka\u0144skich bank\u00f3w oferuj\u0105cych hipoteczne papiery warto\u015bciowe.", "lang": "pl"}