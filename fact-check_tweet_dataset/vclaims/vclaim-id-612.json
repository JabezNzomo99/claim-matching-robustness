{"title": "Il terzo \u201cpartito\u201d alla Camera", "subtitle": "", "author": "pagellapolitica.it", "date": null, "vclaim_id": "vclaim-id-612", "url": "https://pagellapolitica.it/dichiarazioni/6908/il-terzo-partito-alla-camera", "vclaim": "\"Attualmente alla Camera dei Deputati il terzo \u201cpartito\u201d pi\u00f9 numeroso \u00e8 il GRUPPO MISTO, ovvero quel gruppo dove vanno tutti coloro che lasciano il partito con il quale sono stati eletti per non lasciare poltrona e stipendio. Sono 61 i deputati del gruppo misto, quasi il 10%!\".\n\nSul sito della Camera si pu\u00f2 facilmente consultare la composizione aggiornata dei gruppi parlamentari. Il numero di deputati che aderiscono al gruppo misto sono proprio 61, il che ne fa effettivamente il terzo gruppo, dietro quello del Partito Democratico (303 deputati) e del Movimento 5 Stelle (91) e davanti persino al gruppo di Forza Italia (che si ferma a 53). Dato che i seggi alla Camera sono 630, i deputati del gruppo misto sono il 9,68% del totale.\n\nAd esempio, la componente \u201cConservatori e riformisti\u201d, ovvero i fuoriusciti di Forza Italia che fanno capo all\u2019ex ministro pugliese Raffaele Fitto (i cosiddetti \u201cfittiani\u201d), ha ben 11 deputati. Seguono, con 10 deputati, le due componenti di Alternativa Libera - Possibile (che riunisce i fuoriusciti del M5S e i cosiddetti \u201ccivatiani\u201d) e di Ala-Maie - quelli definiti \u201cverdiniani\u201d - e una lista che si \u00e8 presentata nella circoscrizione Estero. Tutte e tre hanno pi\u00f9 deputati del gruppo autonomo pi\u00f9 piccolo della Camera, quello di Fratelli d\u2019Italia.\n\n\n\nPerch\u00e9 alcuni deputati si organizzano in una componente interna del gruppo misto e non in un gruppo autonomo? Il motivo \u00e8 da ricercare nel regolamento della Camera, nella parte sulla formazione di nuovi gruppi. L\u2019articolo 14 di questo regolamento stabilisce che il numero minimo per fondare un gruppo \u00e8 di venti deputati.\n\nche chi chiede di formare un gruppo autonomo rappresenti \u201cun partito organizzato nel Paese che abbia presentato, con il medesimo contrassegno, in almeno venti collegi, proprie liste di candidati, le quali abbiano ottenuto almeno un quoziente in un collegio ed una cifra elettorale nazionale di almeno trecentomila voti di lista validi\u201d. Tale condizione non pu\u00f2 essere soddisfatta, naturalmente, dai deputati che decidono di raggrupparsi sotto una nuova denominazione dopo le elezioni, come \u00e8 il caso delle componenti che abbiamo gi\u00e0 ricordato.\n\nDi Battista cita numeri corretti per quanto riguarda il gruppo misto e ha ragione anche quando ricorda che \u00e8 il terzo \u201cpartito\u201d della Camera, anche se le sue componenti dimostrano che al suo interno raccoglie orientamenti politici molto diversi. Al netto del giudizio politico sulle motivazioni che spingono ad aderire a tale gruppo e della convinzione del grillino che sia necessario abolirlo, la dichiarazione \u00e8 vera.", "lang": "it"}