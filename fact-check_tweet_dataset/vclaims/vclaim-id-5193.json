{"title": "Carcere per chi affitta ai clandestini in Inghilterra?", "subtitle": "", "author": "pagellapolitica.it", "date": null, "vclaim_id": "vclaim-id-5193", "url": "https://pagellapolitica.it/dichiarazioni/6261/carcere-per-chi-affitta-ai-clandestini-in-inghilterra", "vclaim": "\u00e8 con questa valutazione colorita (e che fortunatamente non dobbiamo verificare) che Salvini completa il tweet da cui abbiamo tratto la dichiarazione oggetto del nostro fact-checking.\n\nDavid Cameron \u00e8 stato rieletto con una maggioranza assoluta a maggio di quest'anno. Non pi\u00f9 assoggettato al bisogno di governare in coalizione con i centristi , il Premier britannico sarebbe, secondo alcuni commentatori, libero di implementare politiche pi\u00f9 nettamente conservatrici, anche nel campo dell'immigrazione. In questa direzione vanno i recenti annunci, collegati anche alla crisi in corso a Calais, dove centinaia di immigrati hanno tentato di sfondare nel terminale dell'Eurotunnel e salire a bordo dei treni e dei tir destinati verso l'Inghilterra.\n\nDa un tweet non si pu\u00f2 aspettare una lunga e dettagliata analisi di una complicata norma, ma il cinguettio di Salvini \u00e8 comunque ingannevole. Il carcere non colpir\u00e0 chiunque ospiti clandestini ma solo alcuni proprietari di casa recidivi, definiti in una maniera non ancora ben specificata. Inoltre ci troviamo nella fase embrionale degli annunci: l'espansione del \"Right to rent\" deve essere trasformata in una proposta di legge e approvata dal parlamento. Una base di verit\u00e0 comunicata in maniera eccessivamente semplicistica, non approfondita e distorta: \"N\u00ec\".", "lang": "it"}