{"title": "Vi vet ikke lenger om det er billigst \u00e5 fylle bensin mandag morgen", "subtitle": "Bensinprism\u00f8nsteret er brutt. N\u00e5 kan du ikke lenger fylle billig bensin til faste tider.", "author": "www.faktisk.no", "date": null, "vclaim_id": "vclaim-id-3647", "url": "https://www.faktisk.no/faktasjekker/0Rd/vi-vet-ikke-lenger-om-det-er-billigst-a-fylle-bensin-mandag-morgen", "vclaim": "Denne faktasjekken er en del av med NRK Forbrukerinspekt\u00f8rene, og skiller seg derfor noe fra v\u00e5rt vanlige format. Faktasjekkene inng\u00e5r som egne innslag i . P\u00e5standene er utarbeidet i samr\u00e5d med FBI, og baserer seg p\u00e5 innspill fra publikum og diskusjoner p\u00e5 nett eller i redaksjonene.\n\nGjennom lang tid har mange forbrukere tilpasset seg et fast prism\u00f8nster for bensin, for \u00e5 fylle bensin p\u00e5 tidspunktene det har v\u00e6rt billigst. Forbrukerr\u00e5det i 2016 som viste at 59 prosent av de spurte forbrukerne nevnte mandag, mens 54 prosent nevnte s\u00f8ndag som den billigste dagen.\n\nKonkurransetilsynet har dokumentert et fast ukesm\u00f8nster for bensinpriser i Norge igjennom mange \u00e5r:\n\nDet var aller billigst bensin mandag morgen, etterfulgt av en rask prisoppgang rundt lunsjtider p\u00e5 mandag. Deretter sank prisene til den n\u00e5dde en ny bunn torsdag morgen, f\u00f8r de skj\u00f8t opp til en ny pristopp midt p\u00e5 dagen p\u00e5 torsdag, f\u00f8r det igjen sank ned mot s\u00f8ndag og mandag morgen.\n\nMen er det fremdeles slik?\n\nDa Faktisk.no startet denne faktasjekken i desember 2017, kontaktet vi Konkurransetilsynet, som samler inn data fra norske drivstoffkjeder og analyserer konkurransesituasjonen i drivstoffmarkedet. Sigurd Birkeland er \u00f8konom, og har arbeidet med prisanalyser for drivstoffmarkedet. Han fortalte at Konkurransetilsynet ikke kunne gi oss et godt svar - de visste ikke selv:\n\nKonkurransetilsynet har tidligere analysert drivstoffprisene i flere omganger. 29. november 2017 lanserte imidlertid en av de store drivstoffkjedene, Circle K, en ny prisstrategi. Kjeden hadde et uttalt m\u00e5l om \u00e5 bryte det etablerte ukesm\u00f8nsteret, noe som kan ha endret bildet helt.\n\nDenne strategien kommer vi tilbake til senere i faktasjekken. F\u00f8rst vil vi se p\u00e5 hvordan drivstoffprisene har utviklet seg over tid.\n\nFaktisk.no har g\u00e5tt tilbake i medieomtale av bensinpriser for \u00e5 se p\u00e5 utviklingen, og m\u00f8nsteret har ikke alltid v\u00e6rt det samme:\n\u2022 I mars 2002 meldte Aftenposten at bensinen alltid er billigst p\u00e5 tirsdager, og i flere \u00e5r etter dette ble det jevnlig advart mot \u00e5 fylle bensin p\u00e5 mandager.\n\u2022 I 2005 dukket det opp artikler om at bensinen var billigst i helgen med s\u00f8ndag som den billigste dagen.\n\nSamtidig ble det rapportert om flere eksempler av \u00ablokale priskriger\u00bb, hvor konkurrenter kivet om \u00e5 sette ned prisene. Slike bensinkriger f\u00f8rte til lokale ukesm\u00f8nstre som ikke stemte overens med totalbildet i Norge. Blant annet i artikkelen \u00abSkiftet pris 26 ganger p\u00e5 en uke\u00bb i Agderposten 19.10.2005 (ikke p\u00e5 nett). Selv om lokale forhandlere regelmessig rettet seg etter veiledende pris fra kjedekontoret, tilpasset de seg en lokal konkurransesituasjon som ga lokale utslag i prissettingen.\n\nI 2008 kom forskere fra Norges Handelsh\u00f8yskole (NHH) med forskningsrapporten Gasoline prices jump up on Mondays: An outcome of aggressive competition? som analyserte ukentlige prissvingninger fra 2003 til 2006. Forskerne pekte p\u00e5 et fast ukesm\u00f8nster over tid som tydet p\u00e5 koordinert atferd i bransjen. I april 2004 hadde dagen med h\u00f8yest pris endret seg fra torsdag til mandag, og samtidig \u00f8kte fortjenestemarginen. NHH-forskerne stilte sp\u00f8rsm\u00e5let om ukessyklusen kunne v\u00e6re styrt av selskapene sentralt, fordi det kunne v\u00e6re l\u00f8nnsomt for dem. Forskerne mente at praksisen var s\u00e5 p\u00e5fallende at Konkurransetilsynet burde se p\u00e5 saken.\n\nDette f\u00f8rte igjen til sp\u00f8rsm\u00e5l i Stortingets sp\u00f8rretime 9. april 2008 om hvordan Konkurransetilsynet ville f\u00f8lge opp bensinprisutviklingen. Konkurransetilsynet analyserte og rapporterte deretter til Fornyings- og administrasjonsdepartementet at \u00e5rsaken til m\u00f8nsteret var at de enkelte akt\u00f8rene tilpasser seg konkurransen i markedet. Konklusjonen var at ukesm\u00f8nsteret virket skjerpende p\u00e5 konkurransen, og kunne komme forbrukerne til gode.\n\nI 2010 kom Konkurransetilsynet med rapporten Det norske drivstoffmarkedet. Der konstaterte tilsynet at et ukesprism\u00f8nster var etablert i markedet, med h\u00f8y pris mandag ettermiddag, og deretter fallende priser gjennom uken. De pekte ogs\u00e5 p\u00e5 at det var klare geografiske forskjeller i b\u00e5de prisniv\u00e5 og prism\u00f8nster, og tilsynet var ikke bekymret for konkurransesituasjonen.\n\nI 2014 var tonen en annen. Med rapporten Drivstoffmarkedet i Norge - margin\u00f8kning og ny pristopp uttrykte Konkurransetilsynet flere bekymringer: De s\u00e5 at en ny pristopp hadde oppst\u00e5tt p\u00e5 torsdager, og at fortjenesten p\u00e5 drivstoff var h\u00f8yere i Norge enn i Sverige. Tilsynet mente at det tydet p\u00e5 at konkurransesituasjonen var begrenset, og ville derfor f\u00f8lge n\u00f8ye med p\u00e5 utviklingen i markedet.\n\nI 2015 ble Konkurransetilsynet tydelig bekymret for en koordinering av prissettingen, og uttalte at konkurransen i markedet var vesentlig begrenset:\n\nKonkurransetilsynet hadde innhentet informasjon som viste at mange av selskapene hadde en strategi i lokale markeder om \u00e5 holde h\u00f8yest mulig priser og sikre fortjeneste fremfor \u00e5 utfordre nabostasjonene ved \u00e5 sette lavere priser.\n\nTilsynet ville da ta grep for \u00e5 unng\u00e5 prissamarbeid i markedet.\n\nBirkeland i Konkurransetilsynet forteller at prisutviklingen ble p\u00e5virket av lokal konkurranse i et omr\u00e5de, men fulgte et et fast ukesm\u00f8nster inntil helt nylig:\n\nDette m\u00f8nsteret kan vi se i tabellen under. De siste offentlig tilgjengelige tallene er for \u00e5rene 2012-14, men Birkeland forteller at m\u00f8nsteret var det samme i 2015, 2016 og 2017 til og med november. Faktisk.no har f\u00e5tt tilgang til tall for juli til november 2017, som viser samme m\u00f8nster, men med lavere prisbunner og h\u00f8yere pristopper enn tidligere.\n\nTilsynet har sett faste prissykluser i mange land, men det var spesielt i Norge at prisene ble \u00f8kt samtidig i hele landet mandag og torsdag ettermiddag. Konkurransetilsynet mener at akt\u00f8rene i markedet antakeligvis kan h\u00f8ste stor gevinst ved koordinert atferd, noe som igjen g\u00e5r ut over forbrukerne.\n\nI november 2017 skjer det noe helt nytt i markedet. En av de store forhandlerne, Cirkle K, g\u00e5r ut med en ny prisstrategi: De vil bryte m\u00f8nsteret med lavpris to dager i uka, og redusere svingningene.\n\nDa Faktisk.no kontaktet Konkurransetilsynet f\u00f8r jul i fjor lurte de p\u00e5 akkurat det samme som oss. Tilsynet \u00f8nsket ogs\u00e5 \u00e5 gj\u00f8re en helt ny analyse av tallene, men m\u00e5tte vente til \u00e5rstallene for 2017 kom inn i februar 2018. N\u00e5 er tallene gjennomg\u00e5tt, og vi kan se hvordan utviklingen har v\u00e6rt:\n\nVi ser et tydelig brudd med det gamle ukesm\u00f8nsteret, s\u00e5 forhandlerne har tydeligvis hatt p\u00e5virkningskraft til \u00e5 endre m\u00f8nsteret n\u00e5r de gikk inn for det. Figuren over viser at prisen g\u00e5r opp flere ganger i l\u00f8pet av uka, i noe som tilsynelatende kan se ut som et nytt m\u00f8nster med topper og bunner.\n\nBirkeland minner om at dette er et gjennomsnitt av en hel m\u00e5ned, og forteller at tallene viser forskjellige m\u00f8nstre for hver uke i desember. N\u00e5r han har g\u00e5tt igjennom prisene for hver enkelt uke, varierer hvilke dager prisene settes opp og ned igjennom hele uka, og dette sl\u00e5r ut som topper i m\u00e5nedsgrafen. Dermed er det ikke etablert et nytt m\u00f8nster.\n\nEndring i m\u00f8nsteret i for desember 2017 er et markant brudd fra tidligere prism\u00f8nster, og Birkeland beskriver utviklingen slik:\n\nKonkurransetilsynets oversikt over drivstoffpriser i Norge inkluderer alle prisene til de fem st\u00f8rste kjedene, alts\u00e5 over 90 prosent av volumet. Men tallene g\u00e5r kun ut \u00e5ret 2017. Deres analyser beskriver alts\u00e5 endringen i prissyklus i desember 2017, men ikke situasjonen i mars 2018. Det er en veldig kort periode, og Birkeland forteller at det er vanskelig \u00e5 si noe bastant s\u00e5 tidlig:\n\nFaktisk.no ville unders\u00f8ke hva som har skjedd siden desember 2017, for \u00e5 se om et nytt m\u00f8nster kan v\u00e6re etablert frem mot mars 2018. Vi har f\u00e5tt tilgang til datasettet fra appen BensinPris, som gir oss helt ferske tall. Joachim Gresslien, en av utviklerne av appen, forteller at brukere av appen selv registrerer pris som de har observert p\u00e5 bensinstasjoner.\n\nVi har f\u00e5tt tilgang til tall innrapportert fra januar 2017 til og med februar 2018. Totalt utgj\u00f8r dette 123 629 observasjoner av B95-priser, fordelt p\u00e5 1640 stasjoner rundt i landet. Tallgrunnlaget er mye mindre enn Konkurransetilsynets, og p\u00e5liteligheten til dataene er avhengig av brukernes aktivitet.\n\nAllikevel kan disse tallene gi oss et bilde av en utvikling som er dramatisk endret fra november 2017:\n\nInnrapporterte tall for januar til november 2017 viste samme bilde som Konkurransetilsynets, med et tydelig repeterende m\u00f8nster i uka. Men akkurat som med tallene fra Konkurransetilsynet, skjer det et markant brudd fra desember 2017.\n\nPrisene varierer n\u00e5 fra dag til dag og fra uke til uke. Forskjellene fra uke til uke og frav\u00e6r av et tydelig m\u00f8nster fortsetter i januar og februar 2018. Vi skal v\u00e6re forsiktige med \u00e5 konkludere p\u00e5 grunnlag av tallene, men de gir allikevel en tydelig pekepinn om en endring som har holdt seg til februar 2018. Noen av de mest markante bunnene i grafen over er fra en periode av natten n\u00e5r det er f\u00e5 rapporteringer. Enkeltrapporteringer kan derfor gj\u00f8re store utslag.\n\nBirkeland har f\u00e5tt tilgang til tallene fra BensinPris-appen, og sier de er interessante, men ikke gir hele bildet. Han mener at datakvaliteten er ikke slik at han kan uttale seg sikkert om hvorvidt det er etablert nye prism\u00f8nster i markedet. Allikevel har han gjort en utregning som kan si noe om utviklingen.\n\nHan har hentet ut tall for de 96 stasjonene som har mer enn 100 observasjoner etter 1. sept. 2017, og analysert hvilke dager prisen har \u00f8kt med minst 50 \u00f8re per liter i de rapporterte tallene:\n\nVi ser her at fra et gjentagende m\u00f8nster i september, oktober og november, blir bildet for desember, januar og februar mye mer uforutsigbart. Tallene gir inntrykk av at det fortsatt ikke har satt seg et nytt m\u00f8nster.\n\nI dagens marked kan ikke forbrukere lenger vite n\u00e5r i uka det er billigst \u00e5 fylle bensin. Oppmerksomme forbrukere har kanskje allerede observert at det gamle m\u00f8nsteret er endret. Forel\u00f8pig ser vi ikke et nytt etablert m\u00f8nster, og kan ikke g\u00e5 p\u00e5 autopilot og forvente at det er billigst \u00e5 fylle tanken s\u00f8ndag eller mandag morgen.\n\nBirkelands oppfordring er helt til slutt at bilister m\u00e5 f\u00f8lge med p\u00e5 prisene, og tanke n\u00e5r det er billigst:", "lang": "no"}