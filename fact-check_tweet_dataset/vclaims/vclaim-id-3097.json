{"title": "Il lavoro del futuro: Di Maio usa cifre discutibili", "subtitle": "", "author": "pagellapolitica.it", "date": null, "vclaim_id": "vclaim-id-3097", "url": "https://pagellapolitica.it/dichiarazioni/8007/il-lavoro-del-futuro-di-maio-usa-cifre-discutibili", "vclaim": "\u201cNei prossimi anni il 60% dei lavori si trasformer\u00e0, perch\u00e9 sta arrivando l\u2019innovazione tecnologica. [\u2026] Nelle proiezioni noi siamo un Paese che tra sette anni avr\u00e0 il 50% dei lavori legati a turismo, beni culturali, innovazione tecnologica, made in Italy, istruzione: oggi \u00e8 solo un terzo, nel 2025 sar\u00e0 la met\u00e0\u201d\n\nIn un comizio elettorale a Cagliari, Luigi Di Maio ha parlato delle prospettive future del lavoro in Italia. Ha nominato, in particolare, la quota crescente che avranno - a suo dire - i settori del turismo, della cultura, dell\u2019innovazione, del \u201cmade in Italy\u201d e dell\u2019istruzione.\n\nCome abbiamo gi\u00e0 avuto modo di verificare, bisogna fare parecchie osservazioni ai dati utilizzati da quello studio. Il punto di partenza della dichiarazione di Di Maio - che oggi un terzo dei lavori sia legato a \u201cturismo, beni culturali, innovazione tecnologica, made in Italy, istruzione\u201d \u00e8 simile a quanto si dice all\u2019inizio del capitolo 12 di , intitolato \u201cTre tipi di lavoro\u201d.\n\nMa qui cominciano i problemi, perch\u00e9 in senso stretto gli impiegati nelle \u201cattivit\u00e0 creative\u201d sono molti meno. L\u2019Eurostat pone la percentuale degli italiani impegnati in professioni culturali e creative assai pi\u00f9 in basso, al 2,7 per cento nel 2015 (poco sotto la media europea, al 2,9%). La seconda edizione del rapporto , sostenuto tra gli altri dal MiBACT, dalla Siae e da Confindustria Cultura, indica nel 4 per cento della forza lavoro italiana quella impiegata nell\u2019industria culturale e creativa.\n\n\u00c8 vero - ci torneremo tra poco - che circa un terzo della forza lavoro italiana svolge professioni operaie, artigiane o non qualificate (il 33,9%), che circa un terzo \u00e8 composto da impiegati nei servizi e nel commercio (il 30,5 per cento) e il rimanente svolge professioni \u201cqualificate e tecniche\u201d (il 34,6%), ma difficilmente queste ultime possono essere chiamate \u201ccreative\u201d: ne fanno parte infatti una grande variet\u00e0 di lavori che vanno dai commessi nei negozi ai baristi, dagli estetisti ai vigili urbani, dai periti tecnici agli infermieri e ai docenti universitari.\n\nDi Maio, comunque, afferma qualcosa di leggermente diverso, e cio\u00e8 che ad oggi, in Italia, un terzo dei lavori siano legati a turismo, beni culturali, innovazione tecnologica, \u201cmade in Italy\u201d e istruzione. Vediamo allora se, prendendo la sua frase alla lettera, questa risulta pi\u00f9 vera.\n\nNon tutte le categorie citate da Di Maio compaiono tra quelle contemplate dal rapporto. In particolare, \u201cmade in Italy\u201d e \u201cinnovazione tecnologica\u201d sono categorie vaghe, la cui forza lavoro \u00e8 impossibile da quantificare. Quanta parte dell\u2019industria italiana rientra nel \u201cmade in Italy\u201d, ad esempio? Restano dunque turismo, beni culturali e istruzione.\n\n, che coinvolge il turismo (ma non solo), impegna il 6,1% degli occupati. Una stima diversa \u00e8 quella fornita dal (WTTC), una no-profit con sede a Londra formata da rappresentanti delle industrie turistiche e di viaggio: secondo la quale il contributo di \u201cviaggi e turismo\u201d all\u2019occupazione italiana \u00e8 intorno al 5,5 per cento.\n\nIl metodo utilizzato nella ricerca \u00e8 certo legittimo e foriero di ottimi risultati, ma non sembra il pi\u00f9 indicato per trarre previsioni numeriche. La ricerca poneva infatti alcune domande a undici esperti di provenienza molto varia (qui la lista) - tra cui tre giornalisti, un professore di storia e il filosofo e personaggio televisivo Diego Fusaro - e raccoglieva le loro risposte, per poi rielaborarle.\n\nMolti esperti intervistati non hanno fornito cifre. Il professor Butera, ad esempio, ha risposto che \u201cla proporzione fra creativi, impiegati e operai forse non cambier\u00e0\u201d; il giornalista Luca De Biase ha detto invece: \u201cHo l\u2019impressione che il lavoro impiegatizio diminuir\u00e0 pi\u00f9 degli altri. Il lavoro creativo dovrebbe aumentare\u201d. Chi ha fatto la previsione del 50 per cento, che sembra quella poi ripresa da Di Maio, \u00e8 il sacerdote Fabiano Longoni, direttore dell\u2019ufficio CEI per i problemi sociali e il lavoro, che ha risposto: \u201cCredo che aumenter\u00e0 la quota del lavoro creativo che sar\u00e0 del 50%\u201d. Se la previsione di Di Maio ha origine qui, non sembra una base particolarmente solida su cui appoggiarsi.\n\n\u00c8 difficile, per il resto, trovare previsioni simili su come si evolver\u00e0 il mercato del lavoro italiano nella sua composizione. Uno degli esempi \u00e8 il report del 2016 del sul futuro del lavoro, che si concentra sull\u2019effetto della \u201cquarta rivoluzione industriale\u201d sull\u2019occupazione e stima, ad esempio, che nel gruppo di Paesi analizzati l\u2019innovazione tecnologica porter\u00e0 alla perdita netta di circa 5 milioni di posti di lavoro nel 2015-2020.\n\nNella scheda dedicata all\u2019Italia si prevede che l\u2019innovazione tecnologica avr\u00e0 un impatto maggiore nei settori dell\u2019energia (in positivo) e dell\u2019industria di consumo (in negativo). Come si vede, si tratta di previsioni molto diverse - e di fatto non sovrapponibili - con quelle citate da Di Maio.\n\nDi Maio dice inoltre che il 60 per cento dei lavori \u201csi trasformer\u00e0\u201d, ma non \u00e8 chiaro a che cosa faccia riferimento: come abbiamo visto, le categorie che cita raggiungono percentuali molto inferiori. L\u2019impatto dell\u2019innovazione tecnologica - per lo pi\u00f9 cos\u00ec a breve termine, come nel discorso di Di Maio - \u00e8 assai difficile da quantificare, visto che \u00e8 tuttora aperto il dibattito sugli effetti di machine learning e automazione sul mercato del lavoro.\n\nL'affermazione di Di Maio sembra fondarsi su numeri vaghi e, per quello che si pu\u00f2 dire, in parte esagerati. \u201cTurismo, beni culturali, innovazione tecnologica, made in Italy, istruzione\u201d sono categorie molto eterogenee, ma si pu\u00f2 dire che tre di esse - turismo, \u201clavori creativi\u201d e istruzione - formino, nel complesso, circa il 17% dell\u2019occupazione italiana. Quanto al futuro, se le previsioni di Di Maio si basano sul rapporto , esse non hanno alcuna affidabilit\u00e0. Di certo siamo in una fase di cambiamento nelle dinamiche occupazionali, su cui c\u2019\u00e8 molto dibattito: ma i numeri di Di Maio non sembrano particolarmente solidi. \u201cN\u00ec\u201d per il candidato premier del M5S.", "lang": "it"}