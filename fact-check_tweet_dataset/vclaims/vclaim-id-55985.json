{"title": "Post z list\u0105 dzia\u0142a\u0144 Trumpa zawiera wiele fa\u0142szywych informacji", "subtitle": "Od pocz\u0105tku czerwca du\u017c\u0105 popularno\u015bci\u0105 na Facebooku (ponad 50 tys. udost\u0119pnie\u0144 w j\u0119zyku polskim w ci\u0105gu 24 godzin) cieszy si\u0119 lista domniemanych dzia\u0142a\u0144 lub decyzji prezydenta Donalda Trumpa, przedstawionych w pozytywnym \u015bwietle, ale w wi\u0119kszo\u015bci nieprawdziwych.", "author": "sprawdzam.afp.com", "date": "2020-06-08T11:09:02+02:00", "vclaim_id": "vclaim-id-55985", "url": "https://sprawdzam.afp.com/post-z-lista-dzialan-trumpa-zawiera-wiele-falszywych-informacji", "vclaim": "Od pocz\u0105tku czerwca du\u017c\u0105 popularno\u015bci\u0105 na Facebooku (ponad 50 tys. udost\u0119pnie\u0144 w j\u0119zyku polskim w ci\u0105gu 24 godzin) cieszy si\u0119 lista domniemanych dzia\u0142a\u0144 lub decyzji prezydenta Donalda Trumpa, przedstawionych w pozytywnym \u015bwietle, ale w wi\u0119kszo\u015bci nieprawdziwych.\n\nTekst ten jest polsk\u0105 wersj\u0105 podobnych artyku\u0142\u00f3w, opisanych przez AFP po francusku i po angielsku. Zaczyna si\u0119 on od stwierdzenia \u017ce \u201emedia g\u0142\u00f3wnego \u015bcieku\u201d przedstawiaj\u0105 Trumpa jako \u201eb\u0142azna\u201d, po czym przechodzi do wyliczenia dzia\u0142a\u0144 prezydenta Stan\u00f3w Zjednoczonych, kt\u00f3ry w listopadzie b\u0119dzie stara\u0142 si\u0119 o reelekcj\u0119.\n\nW polskiej wersji, niezbyt poprawnie napisanej, tekst jest zilustrowany zdj\u0119ciem Trumpa w trakcie przem\u00f3wienia, na tle flagi ameryka\u0144skiej. Ko\u0144czy si\u0119 stwierdzeniem, \u017ce \u201e ten cz\u0142owiek jest wspania\u0142y\u201d i wezwaniem czytelnika do przy\u0142\u0105czenia si\u0119 do \u201eglobalnej rewolucji\u201d.\n\n- Teraz rozumiesz sk\u0105d te zamieszki i pr\u00f3ba wywo\u0142ania wojny domowej w USA? - pyta u\u017cytkownik. Wed\u0142ug niego Donald Trump walczy mi\u0119dzy innymi z \u201eniesprawiedliwo\u015bci\u0105, ob\u0142ud\u0105 i k\u0142amstwem, lewactwem, pedofili\u0105 i mordowaniem niewinnych\u201d.\n\nWyliczenie jego dzia\u0142a\u0144 zawiera wiele element\u00f3w nieprawdziwych, przeinaczonych lub przesadzonych.\n\n1. Trump zapowiedzia\u0142, \u017ce szczepienia b\u0119d\u0105 wy\u0142\u0105cznie dobrowolne, nieobowi\u0105zkowe. Wojsko zajmie si\u0119 dystrybucj\u0105 szczepionek, sprawdzi laboratoryjnie ich czysto\u015b\u0107 i rozprowadzi.\n\nTrump mia\u0142 kilka niejasnych wypowiedzi na temat szczepie\u0144 zanim zosta\u0142 prezydentem, np. w tweecie z 28 marca 2014, w kt\u00f3rym przekonywa\u0142, \u017ce du\u017ca ilo\u015b\u0107 szczepie\u0144 mo\u017ce prowadzi\u0107 do autyzmu, ale potem zmieni\u0142 zdanie. 26 kwietnia 2019 zach\u0119ca\u0142 rodzic\u00f3w do szczepienia dzieci na odr\u0119, a od kiedy wybuch\u0142a epidemia koronawirusa, kilkakrotnie wyra\u017ca\u0142 nadziej\u0119, \u017ce nied\u0142ugo powstanie skuteczna szczepionka.\n\nPoza tym prezydent USA nie decyduje o obowi\u0105zku szczepie\u0144, zale\u017cy to od w\u0142adz poszczeg\u00f3lnych stan\u00f3w, a nie od federalnych w\u0142adz w Waszyngtonie.\n\n\u201eWszystkie stany wymagaj\u0105, \u017ceby dzieci by\u0142y szczepione na pewne choroby zaka\u017ane aby zosta\u0107 zapisane do szko\u0142y\u201d, wskazuje na swojej stronie oficjalna agencja rz\u0105dowa CDC (O\u015brodek Kontroli i Zapobiegania Chorobom).\n\nJednak\u017ce w Stanach Zjednoczonych opinia, \u017ce Trump zni\u00f3s\u0142 obowi\u0105zek szczepie\u0144, jest cz\u0119sto powtarzana w internecie.\n\nNie znale\u017ali\u015bmy \u017cadnego potwierdzenia, \u017ce wojsko b\u0119dzie \u201esprawdza\u0107 czysto\u015b\u0107\u201d szczepionek. Natomiast Trump powiedzia\u0142 na konferencji prasowej 15 maja, \u017ce armia b\u0119dzie uczestniczy\u0107 w ich rozprowadzaniu.\n\n2. Wypowiedzia\u0142 umow\u0119 \u015awiatowej Organizacji Zdrowia (WHO) na zawsze i chce zbadania jej dzia\u0142alno\u015bci. Wszcz\u0119to \u015bledztwo w USA.\n\nPrezydent USA zerwa\u0142 29 maja stosunki z WHO, kt\u00f3rej zarzuca b\u0142\u0119dy w reakcji na pandemi\u0119 koronawirusa i sprzyjanie Chinom. Natomiast nie chodzi tu o umow\u0119, tylko o zaprzestanie finansowania jej dzia\u0142alno\u015bci. Jednak\u017ce nie wiadomo, jaki bedzie rzeczywisty skutek tej decyzji, poniewaz jej wcielenie w \u017cycie musi by\u0107 zatwierdzone przez Kongres.\n\n3. Anulowano ustaw\u0119 HR6666 Demokrat\u00f3w, znan\u0105 jako ustawa TRACE ACT Covid-19, kt\u00f3ra by\u0142a podstaw\u0105 projektu Billa Gates\u2019a diagnozowania i \u015bledzenia. FA\u0141SZ\n\nProjekt ustawy o tym numerze rzeczywi\u015bcie istnieje i ma na celu zwi\u0119kszenie skuteczno\u015bci identyfikacji i odnajdywania os\u00f3b mog\u0105cych by\u0107 zaka\u017conymi. Ale daleko jeszcze do tego, \u017ceby sta\u0142 si\u0119 ustaw\u0105, a dopiero wtedy prezydent Trump m\u00f3g\u0142by j\u0105 zawetowa\u0107. Wiele publikacji w internecie \u0142\u0105czy\u0142o ten projekt z miliarderem i filantropem Billem Gates\u2019em, kt\u00f3rego amatorzy teorii spiskowych oskar\u017caj\u0105 bez \u017cadnych dowod\u00f3w o ch\u0119\u0107 kontrolowania wszystkich Amerykan\u00f3w, tak\u017ce za pomoc\u0105 wszczepianych chip\u00f3w. AFP ju\u017c wykazala fa\u0142szywo\u015b\u0107 tych podejrze\u0144.\n\nGates popiera inny projekt zwi\u0105zany z epidemi\u0105, ten projekt zosta\u0142 zawieszony przez FDA (Agencja \u017bywno\u015bci i Lek\u00f3w) w po\u0142owie maja. Ale chodzi tutaj tylko o mo\u017cliwo\u015b\u0107 przeprowadzenia test\u00f3w na Covid-19 w domu u pacjenta, bez zwi\u0105zku z TRACE ACT.\n\nTo nie jest projekt Gates\u2019a, jak to cz\u0119sto twierdz\u0105 zwolennicy teorii spiskowych, kt\u00f3rzy ostrzegaj\u0105 przed \u201e zaczipowaniem\u201d ludzko\u015bci. Ta fa\u0142szywa hipoteza ju\u017c zosta\u0142a opisana przez AFP.\n\nID 2020 to inicjatywa zespo\u0142u r\u00f3\u017cnych organizacji, w\u015br\u00f3d kt\u00f3rych jest tak\u017ce Microsoft. Ma ona na celu stworzenie systemu numerycznych dokument\u00f3w to\u017csamo\u015bci dla ludzi na ca\u0142ym \u015bwiecie, kt\u00f3rzy \u017cadnych dokument\u00f3w nie posiadaj\u0105.\n\nPoza tym nic nie wskazuje, \u017ceby ten projekt zosta\u0142 w jakikolwiek spos\u00f3b zablokowany, jak dowodzi tego jego strona internetowa.\n\n5. Trump stworzy\u0142 stron\u0119 dla obywateli chc\u0105cych z\u0142o\u017cy\u0107 skarg\u0119 na media spo\u0142eczno\u015bciowe, aby zg\u0142asza\u0107 cenzur\u0119 na Facebooku, Twitterze i YouTubie. Wp\u0142ywa masa skarg. S\u0105 dowody na bezprawn\u0105 cenzur\u0119. PRAWDA\n\nBia\u0142y Dom stworzy\u0142 tak\u0105 platform\u0119 internetow\u0105 w maju 2019. Prezydent Trump sam publikuje wiele wypowiedzi na Twitterze, ale cz\u0119sto oskar\u017ca media spo\u0142eczno\u015bciowe o cenzur\u0119 wobec konserwatyst\u00f3w. Obwini\u0142 tak\u017ce Google\u2019a o sprzyjanie publikacjom naukowym zawieraj\u0105cym idee lewicowe. Google odrzuci\u0142 to oskar\u017cenie, a brytyjski tygodnik The Economist przeprowadzi\u0142 \u015bledztwo dziennikarskie, kt\u00f3re r\u00f3wnie\u017c nie potwierdzilo tej hipotezy.\n\nTo stwierdzenie opiera si\u0119 na informacjach o konflikcie mi\u0119dzy USA a Chinami dotycz\u0105cym technologii 5G chi\u0144skiej firmy Huawei pozwalaj\u0105cej na przej\u015bcie do nast\u0119pnego pokolenia bardzo szybkiego internetu, ale post na Facebooku o tym starciu nie wspomina. Waszyngton oskar\u017ca te firme o szpiegostwo, a Huawei, kt\u00f3ra wyprzedza firmy ameryka\u0144skie jak chodzi o rozw\u00f3j 5G, te podejrzenia odrzuca. Bia\u0142y Dom nie chce dopu\u015bci\u0107 Huawei do rynku ameryka\u0144skiego i stara si\u0119 przekona\u0107 inne kraje do zaj\u0119cia podobnego stanowiska, ale nigdy nie zamierza\u0142 hamowa\u0107 w Stanach rozwoju sieci 5G jako takiej, kt\u00f3rej uruchomienie zapowiada ogromny post\u0119p techniczny w wielu dziedzinach. Niekt\u00f3rzy zwolennicy teorii spiskowych oskar\u017caj\u0105 5G o zwi\u0105zek z epidemi\u0105 koronawirusa i o zagro\u017cenie dla zdrowia i \u017cycia ludzi, co jest zgodnie odrzucane przez ekspert\u00f3w. AFP pisa\u0142a ju\u017c o tym zjawisku np. tu, tu i tu.\n\n7. Wyda\u0142 nakaz ponownego otwarcia stan\u00f3w dla obywateli: gubernatorzy, kt\u00f3rzy odm\u00f3wili ponownego otwarcia, zostan\u0105 pozwani do s\u0105du federalnego. FA\u0141SZ\n\nTaki nakaz nie figuruje w oficjalnym rejestrze federalnym. Wed\u0142ug eksperta, z kt\u00f3rym skontaktowa\u0142a si\u0119 AFP, profesora Keitha Whittingtona z Uniwersytetu Princeton, ewentualna procedura s\u0105dowa przeciwko gubernatorom prawdopodobnie zako\u0144czy\u0142aby sie fiaskiem.\n\n8. Wyda\u0142 nakaz przej\u0119cia przez Bia\u0142y Dom wszystkich sieci elektrycznych, kt\u00f3re obs\u0142uguj\u0105 serwery internetowe, systemy nadawcze, systemy elektroniczne. MANIPULACJA\n\nFederalny rejestr nakaz\u00f3w zawiera decyzj\u0119 prezydenta maj\u0105c\u0105 na celu ograniczenie ryzyka, \u017ce zagraniczni \u201ewrogowie\u201d USA \u201estworz\u0105 i wykorzystaj\u0105 s\u0142abe punkty w systemie energetycznym\u201d kraju. Nie oznacza to \u201eprzej\u0119cia\u201d wszystkich sieci, a prezydent nie ma konstytucyjnych uprawnie\u0144 do takiej operacji, wskaza\u0142 profesor Whittington. Poza tym nakaz ten nic nie m\u00f3wi o \u201eserwerach internetowych, systemach nadawczych czy systemach elektronicznych\u201d.\n\n9. Wyda\u0142 polecenie otwarcia dla wszystkich obywateli miejsc kultu religijnego, zakwalifikowanych jako oferuj\u0105ce \u201ekluczowe us\u0142ugi\u201d (\u2019Essential Services). Niekt\u00f3rzy burmistrzowie daj\u0105 mandaty za chodzenie do ko\u015bcio\u0142a. PRAWDA\n\nNa konferencji prasowej 22 maja, Trump wezwa\u0142 wszystkich gubernator\u00f3w do otwarcia ko\u015bcio\u0142\u00f3w i innych miejsc kultu, kt\u00f3re okre\u015bli\u0142 jako \u201ekluczowe miejsca zapewniaj\u0105ce kluczowe us\u0142ugi\u201d. Zapowiedzial, ze jesli tego nie zrobia, to zrobi to sam. W rzeczywisto\u015bci nie ma on kompetencji, \u017ceby nakaza\u0107 bezpo\u015brednio otwarcie ko\u015bcio\u0142\u00f3w, ale moze nakaza\u0107 otwarcie \u015bledztwa w sprawie pogwa\u0142cenia wolno\u015bci religii, wyja\u015bni\u0142 Whittington. Prawd\u0105 jest, \u017ce miasto Greenville, w stanie Mississippi, wystawi\u0142o mandat na 500 dolar\u00f3w dla pastora i jego wiernych za uczestnictwo w nabo\u017ce\u0144stwie drive-in. Ale mandat ten zosta\u0142 p\u00f3\u017aniej anulowany.\n\n10. Wspiera Australi\u0119 i 116 kraj\u00f3w, kt\u00f3re przyczyni\u0142y si\u0119 do \u015bledztwa w sprawie zachowania Chin wobec epidemii Covid-19, pomimo kilku gr\u00f3\u017ab ze strony Pekinu o odmowie eksportu. PRAWDA\n\nTrump wyrazi\u0142 poparcie dla tej inicjatywy w tweecie z 18 maja. Sekretarz Stanu Mike Pompeo potwierdzi\u0142 to stanowisko.", "lang": "pl"}