{"title": "Meloni sbaglia sul peso di Fratelli d\u2019Italia in Europa", "subtitle": "", "author": "pagellapolitica.it", "date": null, "vclaim_id": "vclaim-id-44300", "url": "https://pagellapolitica.it/dichiarazioni/8509/meloni-sbaglia-sul-peso-di-fratelli-ditalia-in-europa", "vclaim": "L\u2019 (Ecr) \u2013 in italiano \u201cGruppo dei Conservatori e riformisti europei\u201d \u2013 \u00e8 un gruppo parlamentare del Parlamento europeo, nato nel 2009. Uno dei suoi due co-presidenti \u00e8 Raffaele Fitto, ex ministro per gli Affari regionali del governo Berlusconi IV, eletto europarlamentare alle ultime elezioni europee del 2019 tra le fila di Fratelli d\u2019Italia (a dicembre 2019, il centro-destra ha annunciato che Fitto sar\u00e0 il suo candidato presidente alle elezioni regionali in Puglia, che si terranno a maggio 2020).\n\nAl 30 gennaio 2020, l\u2019Ecr conta in totale 66 europarlamentari. Il Paese pi\u00f9 rappresentato \u00e8 la Polonia, con i 26 membri del partito Diritto e giustizia, seguita dal Regno Unito (quattro eurodeputati del Brexit Party e quattro del Partito conservatore, che con la Brexit dovranno per\u00f2 lasciare il Parlamento Ue) e dall\u2019Italia (cinque eletti di Fratelli d\u2019Italia).\n\nSu sette gruppi, infatti, ben cinque hanno pi\u00f9 europarlamentari dello schieramento a cui appartiene Fratelli d\u2019Italia: il Gruppo del Partito popolare europeo (182), il Gruppo dell\u2019Alleanza progressista di Socialisti e democratici (154), il (108), il Gruppo dei Verdi/Alleanza liberale (74) e il Gruppo Identit\u00e0 e democrazia (73). Il Gruppo confederale della Sinistra unitaria europea/Sinistra verde nordica ha invece 40 eurodeputati, 26 in meno rispetto ai Conservatori. A questi vanno poi aggiunti 53 membri del Parlamento Ue che non sono iscritti a gruppi parlamentari (Grafico 1).\n\nAbbiamo verificato e i numeri dicono che non \u00e8 vero: su sette gruppi al Parlamento Ue, quello dei Conservatori e riformisti \u00e8 il sesto per grandezza, con 66 europarlamentari. In sostanza, lo schieramento di Fratelli d\u2019Italia pesa meno del 10 per cento sul numero totale degli eurodeputati.", "lang": "it"}