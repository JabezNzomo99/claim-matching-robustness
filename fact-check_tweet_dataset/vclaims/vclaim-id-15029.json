{"title": "Per avere la cittadinanza bisogna superare un test di italiano?", "subtitle": "", "author": "pagellapolitica.it", "date": null, "vclaim_id": "vclaim-id-15029", "url": "https://pagellapolitica.it/dichiarazioni/8239/per-avere-la-cittadinanza-bisogna-superare-un-test-di-italiano", "vclaim": "\u00abIl 65 per cento dei nostri connazionali all\u2019estero sono emigrati dall\u2019Italia, quindi \u00e8 prima emigrazione [\u2026]. Sull\u2019esame di lingua [per diventare cittadini italiani], [\u2026] il test di lingua di italiano livello B1 che \u00e8 stato introdotto dal governo, questo prima non c\u2019era\u00bb. (min. 23'10'')\n\nSecondo il sottosegretario e deputato, il 65 per cento degli italiani all\u2019estero sarebbe composto da cittadini di prima emigrazione, cio\u00e8 emigrati dall\u2019Italia nel corso della loro vita - e non, ad esempio, da immigrati di seconda o terza generazione, nati all\u2019estero da genitori italiani. Il sottosegretario ha poi aggiunto che il governo gialloverde ha introdotto, per la prima volta, un requisito di conoscenza della lingua italiana (di livello B1) per acquisire la cittadinanza del nostro Paese.\n\nMa la percentuale di italiani all\u2019estero di prima emigrazione citata da Picchi \u00e8 corretta? Il requisito linguistico B1 \u00e8 stato effettivamente introdotto per la prima volta dal governo Conte? Abbiamo verificato.\n\nI numeri degli italiani all\u2019estero soffrono di un problema di affidabilit\u00e0 noto da anni. Nel 2011, l\u2019allora presidente dell'Istat Enrico Giovannini aveva infatti spiegato come fosse complesso misurare i flussi migratori in uscita dall\u2019Italia: i registri anagrafici e consolari da cui provengono i numeri presentano, da tempo, \u00abproblemi di qualit\u00e0\u00bb. In particolare, secondo Giovannini, queste fonti difettano di\n\nSecondo l\u2019Aire, gli italiani residenti all\u2019estero al 1\u00b0 gennaio 2018 erano 5.114.469. Questa cifra \u00e8 aumentata del 64,7 per cento dal 2006, quando erano 3.106.251.\n\nIl rapporto stilato dalla Fondazione Migrantes e basato sui dati forniti dall'Anagrafe italiani residenti all'estero (Aire), evidenzia come il 51,9 per cento degli iscritti all\u2019Aire (pari a circa 2,6 milioni di individui) abbia indicato come motivazione l\u2019espatrio o la residenza all\u2019estero: sono appunto gli emigrati di nuova generazione.\n\nDagli emigrati agli immigrati, passiamo alla questione del test di lingua per ottenere la cittadinanza. Non si tratta di una novit\u00e0 assoluta. Nel 2009, nel corso della XVI legislatura, ad esempio, i deputati Sarubbi (Pd) e Granata (Pdl) avevano presentato una proposta di legge (n. 2670) per riformare il processo di acquisizione della cittadinanza. Se approvata, avrebbe introdotto per la prima volta un requisito linguistico per acquisire la cittadinanza italiana.\n\nCon la conversione in legge del dl 113/2018, conosciuto come \u201cdecreto sicurezza e immigrazione\u201d, \u00e8 stato introdotto il nuovo requisito per ottenere la cittadinanza italiana. Infatti, secondo l\u2019articolo 9 comma 1 della nuova legge, l\u2019acquisizione della cittadinanza \u00e8 subordinata ad una conoscenza dell\u2019italiano che non sia \u00abinferiore al livello B1 del Quadro comune europeo di riferimento per la conoscenza delle lingue (Qcer)\u00bb.\n\nPicchi ha dunque ragione quando afferma che il governo Conte \u00e8 responsabile di aver introdotto un requisito linguistico per gli stranieri che fanno richiesta della cittadinanza italiana. Il livello richiesto \u00e8, come precisamente indicato dal sottosegretario agli Affari Esteri, il B1.\n\nIl sottosegretario agli Affari Esteri Guglielmo Picchi ha dichiarato che il 65 per cento degli italiani all\u2019estero sarebbero cittadini di prima emigrazione. Il deputato della Lega ha poi affermato che il governo Conte ha introdotto, per la prima volta, un requisito linguistico (esame di lingua italiana di livello B1) per poter acquistare la cittadinanza del nostro Paese.\n\nPer quanto riguarda poi la seconda affermazione, il sottosegretario Picchi ha ragione. Il governo Conte, con il decreto sicurezza e immigrazione, ha introdotto per la prima volta un requisito linguistico per ottenere la cittadinanza italiana. Il testo adottato dalla maggioranza gialloverde prevede che ogni individuo che richieda la cittadinanza debba avere un livello B1 di conoscenza della lingua italiana (secondo il quadro approvato dal Consiglio d\u2019Europa).", "lang": "it"}