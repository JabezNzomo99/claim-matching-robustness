{"title": "Marino cancella i numeri romani?", "subtitle": "", "author": "pagellapolitica.it", "date": null, "vclaim_id": "vclaim-id-8086", "url": "https://pagellapolitica.it/dichiarazioni/6169/marino-cancella-i-numeri-romani", "vclaim": "Giorgia Meloni, indicata come possibile candidato del centrodestra per il Campidoglio, si scaglia contro la Giunta Marino, che avrebbe deciso di eliminare i numeri romani dalla toponomastica e dalle carte d'identit\u00e0, infliggendo un duro colpo al retaggio culturale dell'urbe. La notizia \u00e8 stata ripresa da diverse testate (qui, qui e qui, ad esempio) ma, come ha ben spiegato Next Quotidiano prima di noi, le cose non stanno esattamente cos\u00ec.\n\nla circolare Istat er le aree di circolazione che riportano date o parte di esse espresse in numeri romani, nella denominazione i numeri vanno esplicitati: in lettere se \u00e8 assente l\u2019anno, ad es. Viale IV Novembre \u00e8 scritto VIALE QUATTRO NOVEMBRE; in cifre se \u00e8 presente anche l\u2019anno, ad es. Via XVIII Agosto 1944 \u00e8 registrato come VIA 18 AGOSTO 1944 \". A Roma si tratta di una situazione che interessa circa 80 tra vie, larghi, piazze e ponti, elencate nella delibera della Giunta comunale (pagg. 15-16).\n\nDa tale richiesta non ci si deve immaginare un esercito di addetti del Comune intenti a rimuovere targhe e cartelloni stradali contenenti numeri romani. Le nuove denominazioni servono soltanto al fine del loro inserimento nella banca dati dell \". In sostanza, chi vive in Largo S. Pio V non vedr\u00e0 la targa della propria via rimossa e sostituita dalla dicitura \"Largo San Pio Quinto\", se non nel caso in cui sia rotta e debba essere modificata.\n\nLa dichiarazione di Meloni \u00e8 assai fuorviante. La delibera comunale attua le indicazioni dell'Istat che tutti i Comuni d'Italia sono chiamati a recepire; non \u00e8 quindi la Giunta Marino che ha preso l'iniziativa per eliminare i numeri romani dalla toponomastica cittadina. Non si tratta inoltre di sostituire i cartelloni stradali che contengono numeri romani, ma di adeguare la denominazione di tali vie e piazze al fine di avere un registro nazionale uniforme. Sulle carte d'identit\u00e0 il cambiamento sar\u00e0 pi\u00f9 visibile perch\u00e9, per quanto non ne sia richiesta la sostituzione immediata, quelle nuove riporteranno gli indirizzi scritti per esteso. Complessivamente Meloni si aggiudica un \"Pinocchio andante\".", "lang": "it"}