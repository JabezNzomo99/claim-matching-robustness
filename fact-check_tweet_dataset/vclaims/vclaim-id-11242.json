{"title": "Czy zagro\u017cenie zalania przez ulewy w Brzegach zniknie?", "subtitle": "Czy zagro\u017cenie zalania przez ulewy w Brzegach zniknie? Sprawdzamy co na ten temat powiedzia\u0142 Jaros\u0142aw Zieli\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11242", "url": "https://demagog.org.pl/wypowiedzi/czy-zagrozenie-zalania-przez-ulewy-w-brzegach-zniknie/", "vclaim": "Czy zagro\u017cenie zalania przez ulewy w Brzegach zniknie?\n\nZgodnie z informacjami o stanie przygotowa\u0144 miejsc wydarze\u0144 centralnych \u015awiatowych Dni M\u0142odzie\u017cy Krak\u00f3w 2016 opublikowanymi 15 kwietnia 2016 roku przez zesp\u00f3\u0142 odpowiedzialny za przygotowanie miejsc wydarze\u0144 centralnych, w podkrakowskich Brzegach zosta\u0142y przeprowadzone przez Ma\u0142opolski Zarz\u0105d Melioracji i Urz\u0105dze\u0144 Wodnych w Krakowie prace konserwacyjne wa\u0142\u00f3w na rzekach. Poprawiono r\u00f3wnie\u017c stan row\u00f3w przy ciekach wodnych, a teren zosta\u0142 uporz\u0105dkowany. Dodatkowo, na rzece Serafa w Bie\u017canowie oddano do u\u017cytku przeciwpowodziowy zbiornik retencyjny, reguluj\u0105cy nadmierny dop\u0142yw w\u00f3d, kt\u00f3ry w sytuacji kryzysowej mia\u0142by zatrzyma\u0107 przep\u0142yw rzeki. Przedstawione informacje wskazuj\u0105 na dzia\u0142ania podj\u0119te w celu zapewnienia bezpiecze\u0144stwa w zakresie odwodnienia terenu.", "lang": "pl"}