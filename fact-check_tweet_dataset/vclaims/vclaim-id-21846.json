{"title": "Esiste davvero un \u201ctesoretto\u201d da 47 miliardi?", "subtitle": "", "author": "pagellapolitica.it", "date": null, "vclaim_id": "vclaim-id-21846", "url": "https://pagellapolitica.it/dichiarazioni/7811/esiste-davvero-un-tesoretto-da-47-miliardi", "vclaim": "\u201cAbbiamo lasciato un tesoretto da 47 miliardi di euro, che \u00e8 il fondo investimenti che avevamo messo da parte. \u00c8 il comma 140 della legge di bilancio, la legge 11 dicembre 2016\u201d. (Min. 42:10)\n\nOspite di Porta a Porta, l\u2019ex presidente del Consiglio e candidato alle primarie del PD Matteo Renzi ha dichiarato che una delle eredit\u00e0 del suo governo \u00e8 un \u201ctesoretto\u201d da 47 miliardi di euro, un fondo per investimenti previsto dalla legge di bilancio 2017.\n\nRenzi stava rispondendo alle critiche secondo cui i tre miliardi di euro richiesti come correzione di bilancio dall\u2019Europa sarebbero stati un \u201cbuco\u201d lasciato dal suo governo. Non solo il suo esecutivo ha lasciato i conti in ordine, ha detto Renzi, ma ha persino lasciato un \u201ctesoretto\u201d. sulla sua pagina Facebook\n\nDurante la stessa trasmissione il conduttore Bruno Vespa ha chiesto se i soldi ci fossero davvero: a questa domanda Renzi ha risposto \u00abCerto che ci stanno, sono su un arco [di tempo], spalmati...\u00bb\n\nIl termine utilizzato da Renzi ha una storia breve ma fortunata nel lessico politico italiano. \u201cTesoretto\u201d era gi\u00e0 utilizzato nel lessico bancario per indicare una riserva, ma \u00e8 entrato nell\u2019uso comune all\u2019inizio del 2007.\n\nDa allora, il termine ha avuto parecchia fortuna nel lessico giornalistico (qualche esempio recente qui, qui e qui), per indicare in generale una somma di denaro a disposizione in modo pi\u00f9 o meno inatteso. Qualche dizionario lo registra oggi nella nuova eccezione che risale a Padoa-Schioppa: \u201c\n\nNello stato di previsione del Ministero dell'Economia e delle Finanze \u00e8 istituito un apposito fondo da ripartire, con una dotazione di 1.900 milioni di euro per l'anno 2017, di 3.150 milioni di euro per l'anno 2018, di 3.500 milioni di euro per l'anno 2019 e di 3.000 milioni di euro per ciascuno degli anni dal 2020 al 2032, per assicurare il finanziamento degli investimenti e lo sviluppo infrastrutturale del Paese\n\nSi tratta in effetti di 47 miliardi di euro (precisamente 47,55) previsti di qui ai prossimi quindici anni (e non dieci come dice Renzi nel seguito del suo intervento) da destinare agli investimenti. Gli interventi saranno individuati e finanziati con decreti del Presidente del Consiglio, come spiega nel dettaglio il dossier di documentazione allegato alla legge.\n\nNo. Mario Seminerio ha sottolineato sul suo blog che si tratta di un fondo che lo stato ha istituito e si impegna a utilizzare, ma che deve poi finanziare di anno in anno. Sono infatti spese in conto capitale, cio\u00e8 investimenti che esulano dal funzionamento ordinario dello stato. Renzi parla insomma del totale di quanto si prevede che verr\u00e0 speso, nella migliore delle ipotesi, nei prossimi 15 anni, ma non di denaro che \u00e8 gi\u00e0 oggi nelle casse dello stato.\n\nRenzi dice che il suo governo ha lasciato in eredit\u00e0 un \u201ctesoretto\u201d di 47 miliardi. Il termine indica di solito soldi gi\u00e0 disponibili, e per lo pi\u00f9 ottenuti al di l\u00e0 delle previsioni. Qui per\u00f2 si tratta di qualcosa di radicalmente diverso. I 47 miliardi sono infatti quanto la legge di bilancio 2017 ha destinato per i prossimi 15 anni a un fondo per gli investimenti, ma non si tratta di soldi gi\u00e0 nelle casse dello stato. L\u2019ex presidente del Consiglio usa insomma - per furbizia o per errore inconsapevole - un\u2019espressione che ha un significato piuttosto preciso per indicare qualcos\u2019altro: \u201cPinocchio andante\u201d per Matteo Renzi.", "lang": "it"}