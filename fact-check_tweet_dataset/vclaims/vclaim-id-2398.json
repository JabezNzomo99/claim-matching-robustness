{"title": "Nei, ny rapport viser ikke at unge ikke vil ha hijab og nikab i gatene", "subtitle": "Rapporten Rights.no omtaler tar for seg unges syn p\u00e5 ulike rettigheter, ikke synet p\u00e5 hijab og nikab p\u00e5 gata.", "author": "www.faktisk.no", "date": null, "vclaim_id": "vclaim-id-2398", "url": "https://www.faktisk.no/faktasjekker/Pl9/nei-ny-rapport-viser-ikke-at-unge-ikke-vil-ha-hijab-og-nikab-i-gatene", "vclaim": "I g\u00e5r kveld meldte nettstedet Rights.no at den nye rapporten \u00abTro, tillit og toleranse\u00bb fra Institutt for kirke-, religions- og livssynsforskning (Kifo), viser at unge ikke vil ha \u00abhijab og nikab i gatene\u00bb.\n\nDet er Hege Storhaug som omtaler rapporten, under tittelen \u00abUnge vil ikke ha hijab og nikab i gatene\u00bb. I ingressen kan man lese f\u00f8lgende:\n\nStorhaug har ogs\u00e5 delt saken p\u00e5 Facebook. Der skriver hun f\u00f8lgende:\n\nDen aktuelle rapporten, som f\u00f8rst ble omtalt av V\u00e5rt Land, omhandler unges holdninger til menneskerettigheter i en flerkulturell kontekst. Ca. 1000 elever ved 20 videreg\u00e5ende skoler i Oslo-omr\u00e5det fylte ut sp\u00f8rreskjemaer i klasserommet. Det er disse skjemaene som er utgangspunktet for rapporten.\n\nI sammendraget skriver de to forskerne at ungdommene er inndelt etter religi\u00f8s tilh\u00f8righet:\n\u2022 Rundt halvparten av elvene opplever ikke tilh\u00f8righet til en bestemt gruppe eller retning. Disse regnes som \u00abirreligi\u00f8se\u00bb eller \u00abnyateister\u00bb, avhengig av hvilken holdning de har til religion.\n\u2022 Resten blir delt inn i \u00e9n gruppe kalt \u00abfolkekirkelige\u00bb (de har tilh\u00f8righet til Den norske kirke), og i \u00e9n gruppe som tilh\u00f8rer en religi\u00f8s minoritet - \u00abminoritetsreligi\u00f8se\u00bb. Dette kan v\u00e6re katolikker, muslimer, hinduer eller andre.\n\nI unders\u00f8kelsen ble elevene bedt om \u00e5 uttrykke sitt syn p\u00e5 ulike utsagn fordelt p\u00e5 kategorier. For religionsfrihet er det snakk om to p\u00e5stander:\n\u2022 Staten b\u00f8r ikke blande seg inn n\u00e5r religion p\u00e5 en eller annen m\u00e5te kommer til uttrykk i det offentlige rom.\n\u2022 Staten skal ikke blande seg inn n\u00e5r en religi\u00f8s gruppe driver misjonering for sin tro.\n\nAndre kategorier, som sammen med religionsfrihet faller under \u00abfrihetsrettigheter\u00bb, er retten til privatlivets fred, ytringsfrihet, forsamlingsfrihet, minoriteters rett til beskyttelse og frihet fra umenneskelig behandling. I tillegg kommer juridiske rettigheter, politiske rettigheter og sosio\u00f8konomiske rettigheter.\n\nDet er resultatene for disse kategoriene som sammenliknes n\u00e5r man vurderer hvilke rettigheter de unge er mest og minst skeptiske til. For de to p\u00e5standene om religionsfrihet, ser resultatene slik ut:\n\nKifo har selv oppsummert noen av funnene i rapporten:\n\u2022 23 prosent av de unge mener at staten ikke b\u00f8r blande seg inn n\u00e5r religion kommer til uttrykk i det offentlige rom.\n\u2022 43 prosent av de unge mener det er greit at staten blander seg inn n\u00e5r religion kommer til uttrykk i det offentlige rom.\n\u2022 42 prosent synes ikke at staten skal hindre l\u00e6rere fra \u00e5 bruke hijab. 31 prosent er uenige i p\u00e5standen.\n\u2022 De som selv er religi\u00f8se er mer positive til religionsfrihet enn dem som ikke selv er religi\u00f8se.\n\u2022 En positiv holdning til det flerkulturelle samfunnet er den enkeltfaktoren som best forklarer st\u00f8tte til menneskerettighetene.\n\u2022 Ateister p\u00e5 den politiske h\u00f8yresiden er mindre tilb\u00f8yelige til \u00e5 st\u00f8tte de sosio\u00f8konomiske rettighetene enn h\u00f8yreorienterte i de andre gruppene.\n\nHege Storhaug har ikke dekning for \u00e5 p\u00e5st\u00e5 at unge ikke vil ha \u00abhijab og nikab i gatene\u00bb, basert p\u00e5 den aktuelle rapporten. I unders\u00f8kelsen skilles det ikke mellom ulike former for synlig religion. Forsker P\u00e5l Ketil Botvar forklarer det slik:\n\nRapporten forteller alts\u00e5 at 43 prosent mener det er greit at staten bestemmer over synlige former for religion og at 23 prosent mener at staten ikke skal blande seg inn. Dette er ikke n\u00f8dvendigvis det samme som \u00e5 v\u00e6re imot hijab og nikab. Noen av dem som er skeptiske til synlig religion kan for eksempel v\u00e6re imot kors. Andre kan v\u00e6re imot nikab, men ikke hijab.\n\nI tillegg svarer 42 prosent av de unge at de ikke synes at staten skal hindre l\u00e6rere fra \u00e5 bruke hijab. 31 prosent er uenige i p\u00e5standen.\n\nDet er heller ikke riktig som Storhaug p\u00e5st\u00e5r, at \u00abmajoriteten unge vil at staten skal regulere synlige former for religion\u00bb. If\u00f8lge rapporten mener 43 prosent at det er greit at staten blander seg inn.\n\nOgs\u00e5 Forskning.no har omtalt den nye rapporten. I g\u00e5r meldte forskningsnettstedet at den samme Kifo-rapporten viser at \u00abunge i Oslo er blitt mer skeptiske til synlig religion\u00bb.\n\nForskning.no videreformidlet en artikkel fra Norsk Telegrambyr\u00e5 (NTB), men endret tittelen. Den opprinnelige saken fra NTB har tittelen \u00abRapport: Unge mer skeptiske til synlig religion\u00bb. I ingressen, som er lik hos NTB og hos Forskning.no, p\u00e5pekes det hva de unge er mindre skeptiske til:\n\nVed \u00e5 legge til ordene \u00aber blitt\u00bb i tittel, formidler Forskning.no et helt annet budskap: At unge i Oslo er mer skeptiske til synlig religion n\u00e5 enn de har v\u00e6rt tidligere. Dette finnes det imidlertid ikke dekning for \u00e5 p\u00e5st\u00e5, basert p\u00e5 den nye Kifo-rapporten. Det bekrefter ogs\u00e5 en av forskerne bak rapporten, P\u00e5l Ketil Botvar, overfor Faktisk.no.\n\nAnsvarlig redakt\u00f8r i Forskning.no, Nina Kristiansen, medgir selv at tittelen til nettstedet ikke stemmer og retter opp etter at Faktisk.no tar kontakt:\n\nVed \u00e5 legge til to ord har Forskning.no alts\u00e5 skapt en feilaktig tittel. Feil som dette kan v\u00e6re vanskelig for leseren \u00e5 fange opp. Dersom saken blir referert til av andre, resulterer det ogs\u00e5 i at feilen sprer seg. I verste fall kan det medf\u00f8re at feilen blir til en etablert sannhet, som ikke medf\u00f8rer riktighet.\n\nKan man si noe om utvikling?\n\nFaktisk.no sp\u00f8r likevel Kifo-forsker P\u00e5l Ketil Botvar om det finnes sammenliknbare unders\u00f8kelser, som kan si noe om utviklingen i unges syn p\u00e5 religion i det offentlige rom.\n\nDen f\u00f8rste unders\u00f8kelsen Botvar viser til ble ogs\u00e5 gjennomf\u00f8rt av Kifo:", "lang": "no"}