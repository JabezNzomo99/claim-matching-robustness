{"title": "Ungdoms-OL i Lillehammer i 2016 gikk med overskudd", "subtitle": "Av et budsjett p\u00e5 361 millioner kroner, satt Lillehammer2016 igjen med 26,5 millioner. 20 av disse millionene ble tilf\u00f8rt gjennom revidert nasjonalbudsjett.", "author": "www.faktisk.no", "date": null, "vclaim_id": "vclaim-id-3012", "url": "https://www.faktisk.no/faktasjekker/dPv/ungdoms-ol-i-lillehammer-i-2016-gikk-med-overskudd", "vclaim": "L\u00f8rdag 17. februar publiserte Aftenposten et leserinnlegg av Oddvar M\u00f8llerl\u00f8kken, leder for Lillehammer H\u00f8yre, med tittelen \u00ab Lillehammer er svaret p\u00e5 den olympiske dr\u00f8mmen \u00bb. I innlegget tar M\u00f8llerl\u00f8kken til orde for at Norge b\u00f8r arrangere OL, og at det er Lillehammer som b\u00f8r v\u00e6re vertsby, slik byen ogs\u00e5 var i 1994.\n\nHan mener det er p\u00e5 tide at IOC n\u00e5 staker ut en ny kurs, der kommende OL i st\u00f8rre grad skal preges av n\u00f8kternhet og gjenbruk enn det som har v\u00e6rt tilfelle i nyere tider. Her mener han at et OL i(?) Lillehammer kan bidra til \u00e5 snu utviklingen. M\u00f8llerl\u00f8kken skriver blant annet:\n\nM\u00f8llerl\u00f8kken mener det er synd at diskusjonen om OL er s\u00e5 preget av kostnader og nasjonale idrettspolitiske diskusjoner. I den forbindelse kommer han med p\u00e5standen vi skal se n\u00e6rmere p\u00e5 i denne faktasjekken. M\u00f8llerl\u00f8kken skriver:\n\nStemmer det at Ungdoms-OL i Lillehammer gikk med overskudd?\n\nM\u00f8llerl\u00f8kken viser til flere nyhetssaker som dokumentasjon for p\u00e5standen. B\u00e5de og skriver at arrangementet gikk med overskudd. Det gj\u00f8r ogs\u00e5 Norges idrettsforbund (NIF) p\u00e5 sine .\n\nN\u00f8kkeltallene fra regnskapet for Ungdoms-OL i 2016 er gjengitt i den nevnte saken p\u00e5 NIFs nettsider. De viser at totalbudsjettet var p\u00e5 361 millioner kroner. Av dette bel\u00f8pet utgjorde IOCs st\u00f8tte 38,9 millioner kroner, sponsorinntekter 23,8 millioner, salgsinntekter 6,5 millioner, renteinntekter 3,4 millioner og billettinntekter fra \u00e5pningsseremonien 2,4 millioner kroner.\n\nDen st\u00f8rste delen av budsjettet var det imidlertid skattebetalerne som stod for. De resterende 285,5 millionene kom i form av st\u00f8tte fra Kulturdepartementet, Hedmark og Oppland Fylkeskommune og Lillehammer, Gj\u00f8vik, Hamar og \u00d8yer Kommune. Dette inkluderer ogs\u00e5 20 millioner kroner gjennom revidert nasjonalbudsjett for 2015.\n\nDet ekstraordin\u00e6re tilskuddet skyldtes blant annet at sponsorinntektene ble lavere enn det Idrettsforbundet hadde ventet seg p\u00e5 forh\u00e5nd, hvilket styreleder Siri Hatlen i Lillehammer2016 bekreftet .\n\nN\u00f8kkeltallene viser ogs\u00e5 at arrangementet holdt seg innenfor den \u00f8konomiske rammen. I NIFs nettsak st\u00e5r det at lekene gikk med et overskudd p\u00e5 31 millioner kroner. Dette tallet er senere justert ned til 26,5 millioner kroner. Det bekrefter ogs\u00e5 Erik Ulateig, som var operasjonelt ansvarlig og viseadministrerende direkt\u00f8r for ungdoms-OL, overfor Faktisk.no.\n\nHan er imidlertid \u00e5pen p\u00e5 at 20 millioner av denne summen stammer fra revidert nasjonalbudsjett, og slik sett ikke inngikk i det opprinnelige budsjettet for lekene. Han mener derfor det ogs\u00e5 er mulig \u00e5 tolke det slik at lekene gikk i pluss med 6,5 millioner kroner.\n\nI tillegg var det hele tiden en del av planen at 6 millioner kroner skulle g\u00e5 til Lillehammer Olympic Legacy Sports Center, der Ulateig i dag er daglig leder. Senteret er et internasjonalt kompetansesenter for vintersport, som skal dele kunnskap om vintersport med resten av verden.\n\nDerfor er det ogs\u00e5 mulig \u00e5 tolke det slik at arrangementet holdt seg innenfor rammene med en margin p\u00e5 500 000 kroner. Men selv med den aller strengeste tolkningen, g\u00e5r alts\u00e5 arrangementet i pluss.\n\nSp\u00f8rsm\u00e5let er da om man kalle dette for et overskudd, n\u00e5r det tross alt er staten som betaler den st\u00f8rste delen av utgiftene?\n\nFaktisk.no sp\u00f8r f\u00f8rsteamanuensis Malin Arve ved Norges Handelsh\u00f8yskole, som er ekspert p\u00e5 offentlige anskaffelser. Svaret er, enkelt og greit, \u00abja\u00bb, if\u00f8lge Arve:\n\nP\u00e5standen til Oddvar M\u00f8llerl\u00f8kken er med andre ord helt sann. Av overskuddet p\u00e5 26,5 millioner kroner, ble 20 millioner kroner betalt tilbake til Kulturdepartementet, mens 6,5 millioner gikk til kompetansesenteret. Den tilbakebetalte summen p\u00e5 20 millioner ble senere fordelt p\u00e5 ulike idrettstiltak:", "lang": "no"}