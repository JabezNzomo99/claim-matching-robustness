{"title": "I numeri di Salvini: l\u2019economia britannica dopo la Brexit", "subtitle": "", "author": "pagellapolitica.it", "date": null, "vclaim_id": "vclaim-id-18170", "url": "https://pagellapolitica.it/dichiarazioni/7416/i-numeri-di-salvini-leconomia-britannica-dopo-la-brexit", "vclaim": "\"Ho visto i dati della Brexit [...]. Luglio: vendite +1,4%; produzione industriale nel secondo semestre: +2%, la Borsa di Londra dall'inizio dell'anno a oggi - quindi Brexit compresa - ha guadagnato il 10%, la Borsa italiana in un anno ha perso il 21%\". (Min. 14:00)\n\nIl Segretario della Lega Nord, ospite di , ha parlato delle sue idee di politica economica: da un lato attaccato la permanenza dell\u2019Italia nella moneta unica, definita \u201cinutile e dannosa\u201d, e dall\u2019altro le politiche dell\u2019Unione Europea, giudicate troppo restrittive della libert\u00e0 economica del nostro paese.\n\nPer sostenere la sua tesi ha citato il caso del Regno Unito, che il 23 giugno ha votato per l\u2019uscita dall\u2019UE nel referendum sulla cosiddetta \u201cBrexit\u201d. Dopo le previsioni catastrofiste in caso di vittoria del \u201cLeave\u201d, ha detto Salvini, almeno tre dati economici dimostrerebbero che l\u2019uscita dall\u2019Unione non ha conseguenze devastanti - o le ha addirittura positive.\n\nLa prima cifra riguarda le vendite al dettaglio nel Regno Unito. L\u2019ONS ( , l\u2019ente statistico britannico) ha rilasciato il 18 agosto il suo bollettino pi\u00f9 recente su questo indicatore, che riguarda luglio. L\u2019aumento nel volume delle vendite \u00e8 stato dell\u20191,4 per cento rispetto al mese precedente, come dice Salvini, e del 5,9 per cento su base annua. Mese su mese, tra giugno e maggio c\u2019era stato un calo dello 0,9 per cento, mentre tra maggio e aprile un aumento dello 0,9 per cento. Nel grafico successivo riportiamo l\u2019andamento delle vendite al consumo nel Regno Unito negli ultimi anni.\n\nla produzione \u00e8 relativamente piatta mese su mese, nel luglio 2016, con una diminuzione nella manifattura che \u00e8 controbilanciata da un aumento nel settore petrolio e gas\n\nPer quanto riguarda il dato del \u201csecondo semestre\u201d menzionato da Salvini, non \u00e8 immediatamente chiaro a che cosa si riferisca il leader della Lega Nord: il \u201csecondo semestre\u201d del 2016 finir\u00e0 a dicembre e naturalmente non sono disponibili cifre sulla produzione industriale.\n\nSi tratta probabilmente del secondo trimestre, ma anche in questo caso non \u00e8 chiaro il motivo della citazione, dato che il secondo semestre (aprile-maggio-giugno) copre un periodo precedente il referendum (23 giugno). Ad ogni modo, nel secondo trimestre l\u2019ONS ha rivelato un aumento del 2,1 per cento rispetto al primo trimestre (gennaio-febbraio-marzo) del 2016. Nel grafico successivo riportiamo l\u2019andamento della produzione industriale totale e di quella manifatturiera da aprile 2014.\n\nInfine, il leader della Lega confronta l\u2019andamento della Borsa di Londra con quella di Milano (a vantaggio della prima). L\u2019indice principale della Borsa londinese, il FTSE 100, \u00e8 passato dal 6.093,43 di gennaio a 6.846,58 del 7 settembre, il giorno della dichiarazione di Salvini, con un aumento di oltre il 12 per cento. Il grafico successivo mostra l\u2019andamento dell\u2019indice: subito dopo l\u2019esito del referendum, tra il 23 e il 27 giugno, si vede un deciso calo dell\u2019indice, che comunque si riprende presto e continua il trend ascendente.\n\nCome dicevamo in apertura, non entriamo nel merito dell\u2019interpretazione di Matteo Salvini (secondo cui questi numeri dimostrerebbero la mancanza di conseguenze economiche negative di un\u2019uscita dall\u2019UE). Il leader della Lega Nord cita correttamente il dato sulle vendite al dettaglio ed esagera leggermente la performance negativa della Borsa Italiana. Cita poi un dato di per s\u00e9 corretto, che per\u00f2 \u00e8 sbagliato anche all\u2019interno del suo ragionamento: l\u2019indice della produzione industriale britannica nel secondo trimestre \u00e8 cresciuto rispetto a quello precedente, ma entrambi i periodi di tempo precedono il referendum. Per noi \u00e8 un \u201cC\u2019eri quasi\u201d.", "lang": "it"}