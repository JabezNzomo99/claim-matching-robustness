{"title": "Quanti sono i processi in arretrato in Italia?", "subtitle": "", "author": "pagellapolitica.it", "date": null, "vclaim_id": "vclaim-id-22490", "url": "https://pagellapolitica.it/dichiarazioni/8089/quanti-sono-i-processi-in-arretrato-in-italia", "vclaim": "Argomento centrale \u00e8 stato il disaccordo tra gli esponenti del governo M5S/Lega sulle modalit\u00e0 di sbarco dei migranti che, al momento dell'intervista (24 agosto 2018), erano a bordo della nave \u201cDiciotti\u201d della Guardia Costiera italiana. Visto il ruolo politico e decisionale ricoperto dal ministro dell\u2019Interno e l\u2019ipotesi di aprire, nei suoi confronti, un fascicolo per sequestro di persona, il giornalista Marco Cremonesi ha chiesto al vicepremier chiarimenti rispetto al suo rapporto con la magistratura.\n\nMatteo Salvini si \u00e8 detto stupito circa possibili incriminazioni da parte dei magistrati e ha affermato che in Italia ci sono \u201cmilioni\u201d di processi in arretrato (suggerendo in sostanza che la magistratura dovrebbe occuparsi di altre cose). Ha poi dichiarato che, nel caso in cui l\u2019autorit\u00e0 giudiziaria dovesse indagarlo, prender\u00e0 tutte le misure necessarie.\n\nQuesta legge fu varata nel 2001 per adeguarsi al nuovo articolo 111 della Costituzione, riformato nel 1999, che delega alla legge ordinaria il compito di assicurare la ragionevole durata dei processi e per evitare che le cause contro lo Stato italiano per l\u2019eccessiva durata dei processi continuassero ad essere decise dalla Corte europea dei diritti dell\u2019uomo (CEDU). La Corte di Strasburgo, infatti, basandosi sull\u2019articolo 6 della Convenzione europea dei diritti dell\u2019uomo, aveva facolt\u00e0 di processare l'Italia, appunto uno degli Stati sottoscrittori della Convenzione, quando i cittadini la denunciavano perch\u00e9 i processi in cui erano coinvolti avevano una durata abnorme.\n\nQuando si parla di processi in modo generico, cos\u00ec come viene fatto nella dichiarazione, si fa solitamente riferimento alle vicende relative alla giurisdizione ordinaria (penale e civile). Lasceremo quindi fuori dalla nostra analisi i dati relativi alla giurisdizione speciale che, invece, comprende, ad esempio, il settore militare o contabile, e che ha strutture e procedure specifiche. Faremo solo cenno, per completezza di informazioni, alla giurisdizione amministrativa.\n\nI dati pi\u00f9 recenti condivisi dal Ministero della Giustizia sono aggiornati allo scorso 25 maggio e riportano, in relazione al primo trimestre del 2018, un totale di 1.520.599 procedimenti penali pendenti. Il totale \u00e8 sostanzialmente stabile: infatti nel 2017 ammontava a 1.510.600 unit\u00e0 e, nel 2016, a 1.524.984.\n\nTirando le somme, al 31 dicembre 2017 - data pi\u00f9 recente per la quale si hanno dati ufficiali e completi per ogni settore - in Italia i procedimenti penali e civili pendenti ammontavano ad un totale di 5.139.536 unit\u00e0. Tra questi, quelli in arretrato erano 951.652, circa il 18,5%.\n\nDurante la relazione tenuta dal presidente del Consiglio di Stato per l\u2019inaugurazione all\u2019anno giudiziario 2018, il cui testo \u00e8 stato pubblicato alla fine di gennaio, non fa alcuna distinzione tra i procedimenti amministrativi pendenti e quelli in arretrato. Si parla, genericamente, del primo gruppo e, come riportato, \u00able pendenze sono passate da 238.726 al 31 dicembre 2016 a 210.425 al 31 dicembre 2017\u00bb registrando, quindi, un calo di 28.301 unit\u00e0.\n\nAl 2014, la situazione italiana non era incoraggiante. Se, ad esempio, guardiamo ai procedimenti civili, il nostro Paese figurava (insieme ad Andorra, Bosnia ed Erzegovina, Malta e Croazia) tra quelli che con il numero pi\u00f9 basso di casi risolti e le tempistiche pi\u00f9 lunge. Nel 2014, in Italia, un primo grado di processo civile durava in media circa 532 giorni.\n\nMatteo Salvini ha dichiarato che in Italia ci sono milioni di processi in arretrato. I procedimenti in attesa di sentenza sono catalogati come e, tra questi, alcuni si dicono : quelli per i quali i soggetti, a causa del superamento dei tempi stabiliti, possono chiedere un risarcimento allo Stato.\n\nSe guardiamo al totale dei procedimenti penali e civili, la cifra corretta si aggira attorno a un milione di casi (951.652 unit\u00e0 per il 2017, ultimo anno che garantisce la completezza di dati sui procedimenti penali e civili in arretrato). Anche nel caso in cui si decidesse di aggiungere tutti i processi pendenti in ambito amministrativo, la cifra supererebbe di poco il milione. Se, invece, l\u2019intenzione del ministro era quella di fare, in generale, riferimento a tutti i processi pendenti (sia penali sia civili), la stima pu\u00f2 (genericamente) considerarsi corretta. Al primo trimestre del 2018 si registravano in totale, infatti, 5.108.188 procedimenti pendenti tra penali e civili. \u201cC'eri quasi\u201d per Matteo Salvini.", "lang": "it"}