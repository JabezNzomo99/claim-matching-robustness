{"title": "D'Alema sbaglia (e tanto) sui disoccupati a Lecce", "subtitle": "", "author": "pagellapolitica.it", "date": null, "vclaim_id": "vclaim-id-2994", "url": "https://pagellapolitica.it/dichiarazioni/8003/dalema-sbaglia-e-tanto-sui-disoccupati-a-lecce", "vclaim": "\"In questa provincia di Lecce ci sono 180 mila disoccupati su 900 mila abitanti; la met\u00e0 sono ragazze e ragazzi\" (min. 49'05\")\n\nMassimo D\u2019Alema \u00e8 intervenuto alla trasmissione di Radio Capital il 19 febbraio e ha sostenuto che \u201cin questa provincia di Lecce ci sono 180 mila disoccupati su 900 mila abitanti; la met\u00e0 sono ragazze e ragazzi\u201d. Il leader di Liberi e uguali, candidato nel collegio uninominale del sud leccese, ha voluto fare questo esempio per sottolineare che la politica nazionale non presti sufficiente attenzione alle situazioni di grave disagio vissute a livello locale.\n\nI 68 mila disoccupati leccesi sono un totale lontanissimo rispetto ai 180 mila di cui parla D\u2019Alema. Se si guarda inoltre alla tendenza rispetto agli anni precedenti - ammesso che il candidato di Leu sia in possesso di dati pi\u00f9 aggiornati, visto che le statistiche sulla disoccupazione provinciale sono rese disponibili dall\u2019Istat solo nelle medie annuali - \u00e8 comunque impossibile che il numero di disoccupati in provincia di Lecce possa essere quasi triplicato in un anno.\n\nD\u2019Alema potrebbe aver fatto un conto molto pi\u00f9 semplice, ma sbagliato: se calcoliamo il 23,1 per cento dell\u2019intera popolazione della provincia di Lecce, otteniamo 185mila persone circa, una cifra assai vicina a quella citata da D\u2019Alema. Ma il tasso di disoccupazione non \u00e8 una percentuale calcolata sul totale della popolazione, ma solo sulla popolazione in et\u00e0 lavorativa - si escludono i vecchi e i bambini - e in cerca di lavoro - si esclude chi non lavora perch\u00e9 \u00e8 impossibilitato, \u00e8 scoraggiato o non ne ha bisogno. Resta che il numero di D\u2019Alema \u00e8 sbagliato, e di parecchio.\n\nQuesto per\u00f2 \u00e8 molto diverso dal dire che la met\u00e0 tra i 15 e i 24 anni fosse senza lavoro, ed ancora diverso dal sostenere che met\u00e0 sia giovane. Tra i 15 e i 24 anni, un numero molto alto di ragazzi \u00e8 ancora a scuola o all\u2019universit\u00e0. Non sta cercando lavoro, e quindi non rientra n\u00e9 tra gli occupati n\u00e9 tra i disoccupati.\n\nI dati provinciali sul mercato del lavoro pubblicati dall\u2019Istat per il 2016 (e disponibili qui) non forniscono i numeri assoluti dei disoccupati. Se guardiamo ai numeri del 2011 - dunque un po\u2019 datati, ma utili a farsi una prima idea - disponibili sul sito della Provincia di Lecce, i disoccupati tra i 15 e i 24 anni erano poco pi\u00f9 di 10 mila su un totale di 51 mila disoccupati, quindi circa un quinto.\n\nTra il 2011 e il 2018 sono cambiate molte cose, ed \u00e8 sicuramente possibile che la quota dei disoccupati giovani (tra i 15 e i 24 anni) sia effettivamente aumentata rispetto al 20% circa di sette anni fa. Ma \u00e8 estremamente improbabile che abbia raggiunto la met\u00e0.\n\nMentre, se siamo pi\u00f9 elastici sulla definizione di \u201cgiovani\u201d, nel 2011 si arrivava a circa met\u00e0 del totale sommando, ai 15-24enni, anche le successive fasce di et\u00e0 fino ai 34 anni. Quindi \u00e8 possibile che, nel leccese, il totale dei disoccupati tra i 15 e i 34 anni sia ancora oggi circa la met\u00e0 del totale dei disoccupati della provincia. Ma non \u00e8 in quella fascia che si calcola di solito la disoccupazione giovanile.\n\nD\u2019Alema voleva porre l\u2019accento sul tema della disoccupazione, e in particolare di quella giovanile, nel Sud Italia, con specifico riferimento alla provincia di Lecce, dove \u00e8 candidato per Liberi e uguali. Anche se il tema resta di scottante attualit\u00e0 e i dati dell\u2019Istat dimostrano una situazione grave, D\u2019Alema ha per\u00f2 gravemente sbagliato nei calcoli, ritenendo il numero di disoccupati a Lecce e provincia superiore di tre volte rispetto a quello reale. Anche Ha inoltre sbagliato, anche se non varia il senso del suo discorso, il numero di cittadini residenti nel territorio. Per D\u2019Alema, quindi, il verdetto non pu\u00f2 che essere \u201cPinocchio andante\u201d.", "lang": "it"}