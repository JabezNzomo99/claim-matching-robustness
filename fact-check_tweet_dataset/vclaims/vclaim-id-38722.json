{"title": "Non ci sono prove che cani e animali domestici trasmettano il coronavirus", "subtitle": "", "author": "pagellapolitica.it", "date": null, "vclaim_id": "vclaim-id-38722", "url": "https://pagellapolitica.it/dichiarazioni/8559/non-ci-sono-prove-che-cani-e-animali-domestici-trasmettano-il-coronavirus", "vclaim": "\u00abNo, al momento non vi \u00e8 alcuna evidenza scientifica che gli animali da compagnia, quali cani e gatti, abbiano contratto l\u2019infezione o possano diffonderla\u00bb, spiega il Ministero.\n\nIn ogni caso, lo ripetiamo, \u00e8 necessario lavarsi a fondo e frequentemente le mani e seguire le raccomandazioni delle autorit\u00e0 sanitarie per avere una prevenzione forte e sufficiente.\n\n\u00ab\u00c8 estremamente probabile che il cane sia morto di anzianit\u00e0, o per cause sconosciute di salute, e per lo stress legato alla quarantena\u00bb, spiega il centro diretto da Ilaria Capua. \u00ab\u00c8 molto improbabile che il cane sia morto per colpa della Covid-19, dal momento che l\u2019animale non ha mai mostrato i sintomi della malattia\u00bb.\n\nCome ha inoltre spiegato l\u201911 marzo 2020 su la ricercatrice dell\u2019Universit\u00e0 di Cambridge Sarah L. Caddy, il fatto che il cane di Hong Kong fosse risultato positivo al nuovo coronavirus non significava che il virus si stesse poi replicando all\u2019interno dell\u2019organismo canino, per diventare poi contagioso.\n\nSecondo il ci sarebbe stato poi un altro caso di un cane di 2 anni, un pastore tedesco, risultato positivo al tampone dopo che il suo padrone aveva contratto la Covid-19. Al 21 marzo, il caso era ancora sotto monitorazione, ma non destava preoccupazioni particolari, come per il cane di Hong Kong.\n\nCosta ha ragione: come ripetono da settimane il Ministero della Salute e l\u2019Oms, ad oggi non c\u2019\u00e8 alcuna evidenza scientifica che animali come cani e gatti possano infettare i propri padroni.", "lang": "it"}