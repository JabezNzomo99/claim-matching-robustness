{"title": "No, l\u2019educazione civica non \u00e8 \u201ctornata in classe\u201d", "subtitle": "", "author": "pagellapolitica.it", "date": null, "vclaim_id": "vclaim-id-19176", "url": "https://pagellapolitica.it/dichiarazioni/8367/no-leducazione-civica-non-e-tornata-in-classe", "vclaim": "Il 19 agosto, la deputata del Partito democratico Anna Ascani ha criticato su Facebook il governo Lega e Movimento 5 stelle, scrivendo che \u00abl\u2019educazione civica non \u00e8 mai stata n\u00e9 abolita n\u00e9 reintrodotta\u00bb.\n\nIl riferimento \u00e8 a una legge approvata dal Parlamento alcune settimane fa e celebrata sui social, tra gli altri, dal ministro dell\u2019Interno Matteo Salvini, che il 1\u00b0 agosto ha scritto su Facebook: \u00abFinalmente l\u2019educazione Civica torna in classe!\u00bb.\n\nMa le cose stanno come dice Ascani? Per gli studenti, di fatto, a settembre non cambier\u00e0 nulla rispetto a prima? Oppure ha ragione Salvini, e l\u2019educazione civica \u00e8 davvero stata reintrodotta?\n\nSecondo l\u2019articolo 2 del testo di legge, la norma entra in vigore dal \u00ab1\u00b0 settembre del primo anno scolastico successivo all\u2019entrata in vigore della pre\u00adsente legge\u00bb, ossia \u2013 in teoria \u2013 dal 1\u00b0 settembre 2019. \u201cIn teoria\u201d per\u00f2, perch\u00e9 in realt\u00e0 ci sarebbe un problema, e non di poco conto.\n\nQuindi, da settembre niente educazione civica per gli studenti delle scuole italiane? No, le cose non stanno proprio cos\u00ec: l\u2019insegnamento dei temi legati all\u2019educazione civica e alla Costituzione era gi\u00e0 in vigore, ma Lega e M5s hanno introdotto alcuni cambiamenti.\n\nGi\u00e0 un decreto del 2008 (modificato dalla nuova legge) stabiliva che nel primo e secondo ciclo di istruzione fosse previsto la materia di insegnamento \u201cCittadinanza e Costituzione\u201d. Una sorta di educazione civica, da tenere nell\u2019ambito delle ore di storia e geografia.\n\nL\u2019insegnamento di quest\u2019ultima nella scuola italiana, a partire dal 1958 (anno della sua effettiva introduzione), ha avuto un percorso fatto di numerose modifiche. Per esempio, nel 2003 aveva preso il nome di \u201cEducazione della convivenza civile\u201d.\n\nPer esempio, anche per \u201cCittadinanza e Costituzione\u201d le ore dedicate erano 33, ma a carico dei docenti che insegnavano storia e geografia, limite tolto dalla nuova legge.\n\n\u00abA parte il cambio del nome, da \u201cCittadinanza e Costituzione\u201d a \u201cEducazione civica\u201d, e a parte la novit\u00e0 del voto in pagella, [...] non esister\u00e0 un docente dedicato esclusivamente a questa disciplina, non ci saranno ore in pi\u00f9 per svolgerla, i fondi per l\u2019aggiornamento dei docenti ammonteranno a una cifra risibile, 4 milioni di euro, cio\u00e8 a spiccioli per una conferenza annuale in aula magna, uno di quegli eventi festivi che, negli anni, hanno preso sempre pi\u00f9 spesso il posto delle lezioni curricolari\u00bb.\n\n\u00c8 vero che una legge approvata al Senato il 1\u00b0 agosto 2019 si \u00e8 occupata dell\u2019insegnamento dell\u2019educazione civica nel primo e nel secondo ciclo di istruzione, ma un insegnamento simile era gi\u00e0 previsto.", "lang": "it"}