{"title": "Davvero con Pd-M5s gli asili nido diventano gratuiti?", "subtitle": "", "author": "pagellapolitica.it", "date": null, "vclaim_id": "vclaim-id-51223", "url": "https://pagellapolitica.it/dichiarazioni/8455/davvero-con-pd-m5s-gli-asili-nido-diventano-gratuiti", "vclaim": "Ma \u00e8 davvero cos\u00ec? Abbiamo verificato e Marcucci \u00e8 impreciso.\n\nIl contributo \u2013 valido per i nuovi nati dal 2016 \u2013 era pari a mille euro annuali, corrisposti in 11 mensilit\u00e0 (circa 90,9 euro al mese) ed erogato dall\u2019Inps \u00abal genitore che ne faccia richiesta presentando documentazione idonea a dimostrare l\u2019iscrizione in strutture pubbliche o private\u00bb. Per poter beneficiare dell\u2019agevolazione economica, non era prevista una particolare soglia Isee, l\u2019indicatore economico che permette di valutare la situazione economica di una famiglia.\n\nLega e Movimento 5 stelle, con la legge di Bilancio per il 2019, avevano poi aumentato il buono per l\u2019iscrizione agli asili nido (art. 1, co. 488, legge n. 145 del 2018), di 500 euro, elevandolo dai 1.000 euro del governo Gentiloni a 1.500 euro (sempre su 11 mensilit\u00e0) per gli anni 2019, 2020 e 2021.\n\nIl buono viene elevato fino a 2.500 euro (+1.000 euro) per i nuclei familiari con un Isee compreso tra i 25.001 euro e i 40.000 euro. L\u2019aumento per le famiglie con un Isee fino a 25.000 euro sar\u00e0 pi\u00f9 consistente: l\u2019incremento di 1.500 permetter\u00e0 a una fascia della popolazione di percepire un bonus di 3.000 euro. Per chi ha un Isee superiore i 40.000 euro, l\u2019agevolazione economica resta quella stabilita da Lega-M5s: 1.500 euro.\n\nNel 2018, il 12,4 per cento dei genitori con bambini tra gli 0 e i 2 anni non iscritti all\u2019asilo nido ha infatti dichiarato di non averlo fatto perch\u00e9 i costi erano \u00abeccessivi\u00bb.\n\nSecondo la Relazione tecnica al disegno di legge di Bilancio, nel 2019 \u2013 dati provvisori, aggiornati al 18 ottobre scorso \u2013 le domande per accedere al bonus sono state oltre 280 mila, ma non sono disponibili pubblicamente statistiche che ci dicano tra queste quante siano le famiglie con Isee medio-bassi. Per queste ultime, come abbiamo visto, l\u2019agevolazione salir\u00e0 il prossimo anno a 2.500 o 3.000 euro, di fatto garantendo la gratuit\u00e0 dei nido per molte famiglie.\n\nVa aggiunto per\u00f2 il fatto che gi\u00e0 oggi, in alcuni comuni e Regioni italiane (per esempio la Lombardia), le famiglie con Isee bassi hanno accesso ad agevolazioni che permettono l\u2019azzeramento delle rette, come ha evidenziato l\u2019associazione Cittadinanzattiva nel suo ultimo rapporto \u201cServizi in\u2026 Comune: Tariffe e qualit\u00e0 di nidi e mense\u201d.\n\n\u00c8 vero che il disegno di legge di Bilancio per il 2020 propone di aumentare fino a 3.000 euro il \u201cbonus asili nido\u201d per le famiglie con Isee inferiore a 25 mila euro (e fino a 2.500 per quelle con Isee tra 25.001 e 40 mila euro), ma da questi aumenti non ne consegue l\u2019automatica gratuit\u00e0 dei nido per tutti.\n\nNon \u00e8 possibile stabilire con precisione quante famiglie saranno interessate dall\u2019aumento, ma dalle nostre stime \u00e8 comunque vero che per molte famiglie italiane gli aumenti permetteranno di coprire per intero i costi delle rette.", "lang": "it"}