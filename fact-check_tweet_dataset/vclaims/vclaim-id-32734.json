{"title": "Meno nascite causeranno un crollo del Pil?", "subtitle": "", "author": "pagellapolitica.it", "date": null, "vclaim_id": "vclaim-id-32734", "url": "https://pagellapolitica.it/dichiarazioni/8536/meno-nascite-causeranno-un-crollo-del-pil", "vclaim": "Il quadro del 2019 \u00e8 in linea con quanto registrato negli anni pi\u00f9 recenti, scrive l\u2019Istat. Lo scorso anno la popolazione \u00e8 scesa a 60 milioni e 317 mila unit\u00e0 (dato aggiornato al 1\u00b0 gennaio 2020), con un calo di 116 mila residenti e con un trend negativo che dura ormai da cinque anni consecutivi. A inizio 2015 la popolazione residente contava quasi 60,8 milioni di unit\u00e0.\n\nPer quanto riguarda le 435 mila nascite del 2019, l\u2019Istituto nazionale di statistica ha rilevato che si tratta del dato \u00abpi\u00f9 basso mai riscontrato nel Paese\u00bb. Nonostante questo record negativo, nel 2019 la fecondit\u00e0 \u00e8 rimasta costante rispetto al 2018, ossia 1,29 figli per donna. Un \u00abrilevante contributo alla natalit\u00e0\u00bb, segnala l\u2019Istat, \u00e8 arrivato dalle nascite di madre straniera: 85 mila, circa un quinto sul totale.\n\n\u00abStudio Bankitalia: nel 2041 ci saranno 1,2 milioni di residenti in meno e 6 milioni di pensionati in pi\u00f9 \u2013 specifica il sottotitolo \u2013 mentre il flusso degli arrivi si \u00e8 fermato\u00bb.\n\nMa a quale studio sta facendo riferimento l\u2019articolo di ? Nel testo dell\u2019articolo si legge che \u00aba questi risultati arrivano i ricercatori della Banca d\u2019Italia che hanno rielaborato per sottoperiodi un loro recente studio, avvertendoci sui rischi depressivi del declino demografico italiano\u00bb.\n\nLo studio in questione \u2013 come confermato a dalla Banca d\u2019Italia \u2013 \u00e8 stato pubblicato a marzo 2018. Tre ricercatori della banca centrale italiana si sono posti una domanda molto semplice: sulla base di quanto avvenuto nell\u2019andamento demografico del passato, che cosa accadr\u00e0 nei prossimi decenni all\u2019economia e alla ricchezza dell\u2019Italia?\n\n\u00abSulla base dei dati e dei metodi da utilizzati, il nostro esercizio (che, ci teniamo a sottolinearlo, non \u00e8 una previsione ma \u00e8 l\u2019elaborazione di uno scenario tendenziale puramente ipotetico che ci fa capire verso quale direzione spingano le forze demografiche) non si presta bene a \u201csezionamenti\u201d per sottoperiodi\u00bb, ha spiegato via email a Matteo Gomellini, economista e ricercatore della Banca d\u2019Italia. \u00abLe elaborazioni per periodi intermedi [...] \u2013 pur non irragionevoli \u2013 non sono nostre\u00bb.\n\nRicapitolando: \u00e8 vero che secondo i calcoli della Banca d\u2019Italia, se il quadro demografico italiano non cambier\u00e0, entro il 2061 il Pil del nostro Paese potrebbe rischiare di diminuire quasi del 25 per cento rispetto ai livelli del 2016, ma non \u00e8 possibile dire in base ai calcoli dei ricercatori se in 20 anni (ossia intorno al 2040) il \u201ccrollo\u201d sar\u00e0 del 15 per cento.\n\nLa natalit\u00e0 per\u00f2 \u00e8 solo uno dei possibili fattori compensativi \u2013 e per di pi\u00f9 indiretto \u2013 per arginare questo calo: non l\u2019unico e nemmeno il principale. I tre elementi presi in considerazione dallo studio per contenere la diminuzione del Pil riguardano l\u2019estensione della vita lavorativa, l\u2019aumento dell\u2019occupazione femminile e l\u2019innalzamento dei livelli di istruzione. Quindi collegare la perdita di Pil alla sola natalit\u00e0 \u00e8 gi\u00e0 di per s\u00e9 un errore.\n\nInoltre, a differenza di quanto dice un articolo di del dicembre 2019, che titola con gli stessi dati citati da Delrio, nessuno studio della Banca d\u2019Italia parla di previsioni con un orizzonte temporale relativo ai prossimi 20 anni. Le previsioni sono sul 2061 e eventuali sezionamenti per sottoperiodi non sono state condotte scientificamente nello studio.", "lang": "it"}