{"title": "Di Battista e le leggi velocissime", "subtitle": "", "author": "pagellapolitica.it", "date": null, "vclaim_id": "vclaim-id-16937", "url": "https://pagellapolitica.it/dichiarazioni/7294/di-battista-e-le-leggi-velocissime", "vclaim": "\"Per approvare la riforma Fornero ci hanno messo 19 giorni, per il lodo Alfano 20 giorni, per la legge Boccadutri [...] ci hanno messo 20 giorni tra Camera e Senato\". (Min. 06:15)\n\nApprovare le leggi in Italia \u00e8 troppo complicato: \u00e8 una delle critiche che vengono fatte - da anni - all\u2019attuale procedimento legislativo. Il governo Renzi lo ha modificato profondamente con la riforma costituzionale, Alessandro Di Battista del M5S sostiene che la riforma vada rifiutata e, parlando a un comizio a Vetralla (Viterbo), ricorda che in alcuni casi il procedimento legislativo \u00e8 stato molto pi\u00f9 spedito. Avr\u00e0 ragione?\n\nIl governo Monti si insedi\u00f2 il 16 novembre 2011, venti giorni prima dell\u2019approvazione del \u201cSalva Italia\u201d. La rapidit\u00e0 con cui si arriv\u00f2 alla riforma pensionistica fu possibile, tecnicamente, con il ricorso al decreto-legge: cio\u00e8 con un provvedimento del governo che, appunto, ha forza di legge ed \u00e8 valido da subito, ma deve essere convertito dalle Camere entro 60 giorni, pena la sua decadenza.\n\nIl decreto-legge \u00e8 regolato dall\u2019articolo 77 della Costituzione e vi si pu\u00f2 fare ricorso - almeno in linea teorica - solo \u201cin casi straordinari di necessit\u00e0 e di urgenza\u201d. Il \u201cSalva Italia\u201d venne convertito in via definitiva dalle Camere nei tempi previsti e pubblicato sulla il 27 dicembre 2011. Si pu\u00f2 dire che la riforma Fornero sia effettivamente stata varata in venti giorni, pi\u00f9 o meno come dice Di Battista, anche se poi i tempi tecnici per l\u2019approvazione del decreto legge da parte delle Camere hanno richiesto altre tre settimane circa.\n\nMa se la sua vita fu breve, quanto ci volle per approvarla? Per il cosiddetto \u201clodo Alfano\u201d si segu\u00ec il procedimento di una legge ordinaria: il governo present\u00f2 un disegno di legge, che fu esaminato nella commissione parlamentare di riferimento, per essere poi discusso e approvato da entrambe le Camere e pubblicato sulla .\n\nla pagina istituzionale dedicata al provvedimento, queste tappe si svolsero in un lasso di tempo molto breve. Il disegno di legge venne presentato il 2 luglio 2008; esaminato nelle commissioni Affari costituzionali e Giustizia e approvato il 9 luglio; discusso e votato alla Camera tra 9 e 10 luglio; discusso e approvato definitivamente dal Senato, prima in commissione e poi in aula, tra il 14 e il 22 luglio. Riassumendo, tra la presentazione del disegno di legge (2 luglio) e l\u2019approvazione definitiva (22 luglio, voto in Senato) passarono venti giorni, come dichiarato da Di Battista.\n\nIl suo iter legislativo era cominciato diversi mesi prima: il disegno di legge - questa volta di iniziativa parlamentare - fu presentato alla Camera nel dicembre 2014. Rimase sospeso in commissione parecchio tempo (da marzo a luglio) e venne approvato dall\u2019aula della Camera il 9 settembre 2015. Il giorno successivo, 10 settembre, pass\u00f2 quindi al Senato, dove venne esaminato in commissione Affari costituzionali tra il 17 settembre e il 9 ottobre. Il voto definitivo in Senato, come si \u00e8 detto, arriv\u00f2 il 14 ottobre, dunque oltre un mese dopo l\u2019approvazione della Camera e a dieci mesi dalla prima presentazione del testo.\n\nAnche se le fasi finali dell\u2019iter parlamentare furono rapide - altro motivo di protesta da parte del M5S - il tempo trascorso dalla presentazione del provvedimento alla sua approvazione definitiva sono molto differenti rispetto agli altri due, e parecchio superiori ai venti giorni.\n\nSia nel caso del lodo Alfano che in quello della legge Boccadutri si tratta di tempi comunque molto rapidi per la media dei disegni di legge nell\u2019attuale legislatura. Questo \u00e8 evidente dalle statistiche relative, riportate in una scheda sul sito del Senato, che considerano i giorni che intercorrono tra il primo esame nelle due Camere e l\u2019approvazione, e di cui riassumiamo i dati nel grafico sottostante.\n\nL\u2019esponente del Movimento 5 Stelle parla di tre provvedimenti approvati da governi diversi (Berlusconi, Monti e Renzi) su varie materie (finanziamento ai partiti, processo penale e pensioni) e con un iter parzialmente differente (decreto legge o disegno di legge di iniziativa parlamentare/governativa). Nonostante questo, nel caso della riforma Fornero e del lodo Alfano la genesi del provvedimento pu\u00f2 ragionevolmente essere confinata nei venti giorni di cui parla Di Battista. Nel caso della legge Boccadutri, per\u00f2, i tempi furono pi\u00f9 lunghi, e anche nell\u2019interpretazione pi\u00f9 restrittiva possibile delle parole di Di Battista - cio\u00e8 il tempo tra l\u2019approvazione alla Camera e quella al Senato - ci volle oltre un mese, e non venti giorni come dichiarato dal deputato. \u201cC\u2019eri quasi\u201d per Alessandro Di Battista.", "lang": "it"}