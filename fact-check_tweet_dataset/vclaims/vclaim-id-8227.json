{"title": "Quanti migranti accoglie la capitale?", "subtitle": "", "author": "pagellapolitica.it", "date": null, "vclaim_id": "vclaim-id-8227", "url": "https://pagellapolitica.it/dichiarazioni/6323/quanti-migranti-accoglie-la-capitale", "vclaim": "\"\u00c8 vero, a Roma c'\u00e8 un sovraffollamento di migranti. Ho sottolineato ad Alfano come Roma sia la seconda citt\u00e0 d'accoglienza dal punto di vista dei flussi e non pu\u00f2 effettivamente accogliere il 18-20% delle persone\".\n\nTra le varie \"patate bollenti\" attualmente nelle mani del sindaco Marino vi \u00e8 senz'altro l'accoglienza e la gestione di un ingente flusso di migranti. Marino sostiene che Roma sia la seconda citt\u00e0 per percentuale di persone arrivate, dicendo che la capitale non pu\u00f2 accogliere il 18-20% dei flussi totali.\n\nSecondo gli ultimi dati disponibili sul sito del Ministero dell'Interno, l'intera r egione Lazio ospita 8.471 persone, circa il 13% del totale dei flussi. In questo il Lazio \u00e8 secondo solo alla Sicilia, che ospita invece 22% dei migranti. Degli 8 mila sopra citati, 2.805 si trovano in strutture temporanei laziali: 1.860 (66%) di loro sono collocati nella provincia di Roma. Difficile quindi che la citt\u00e0 di Roma ospiti 18-20% dei migranti, considerando che alloggia in Lazio il 13%. E' vero per\u00f2 che Roma (provincia) \u00e8 seconda nella classifica di immigrati presenti in strutture temporanee dopo Trapani, che ne ospita 1.938. Molte strutture di accoglienza della provincia si trovano all'interno della capitale ( circa il 60% centri di identificazione e espulsione\n\nMarino gonfia un po' i numeri, anche se la sostanza \u00e8 corretta. Considerando che la provincia di Roma ospita circa il 7% della popolazione italiana \u00e8 comprensibile che il sindaco parli di flussi fuori portata (anche se non pi\u00f9 che in altre province). I dati provinciali (il maggior livello di dettaglio disponibile nei dati del Ministero) mostrano come Roma sia la seconda provincia per presenza di migranti.", "lang": "it"}