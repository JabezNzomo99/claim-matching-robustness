{"title": "Di Stefano fa confusione su export e Pil", "subtitle": "", "author": "pagellapolitica.it", "date": null, "vclaim_id": "vclaim-id-26754", "url": "https://pagellapolitica.it/dichiarazioni/8429/di-stefano-fa-confusione-su-export-e-pil", "vclaim": "Abbiamo verificato e, sebbene i numeri citati da Di Stefano siano sostanzialmente corretti, sembra che il sottosegretario abbia le idee confuse su come le esportazioni contribuiscono al Pil.\n\nLa differenza tra esportazioni ed importazioni si rende necessaria perch\u00e9 il Pil considera solamente i beni e i servizi prodotti nell\u2019economia, e non ci\u00f2 che viene prodotto altrove e consumato internamente (ossia le importazioni). Mentre il calcolo include ci\u00f2 che \u00e8 prodotto all\u2019interno dell\u2019economia, anche se consumato all\u2019estero (le esportazioni).\n\nDire che un terzo del Pil italiano \u00e8 \u00abfrutto diretto\u00bb delle esportazioni \u2013 come fa l\u2019esponente del M5s \u2013 \u00e8 fuorviante perch\u00e9 lascia intendere che su 1.765 miliardi di Pil 500 miliardi siano esportazioni.\n\nQuindi, il dato citato da Di Stefano \u2013 se non si tiene conto della nuova metodologia di campionamento e considerato che i dati 2016 e 2017, a parit\u00e0 di metodologia, sono molto simili \u2013 risulta sostanzialmente corretto.\n\nAllo stesso tempo, \u00e8 vero che le esportazioni nel 2018 ammontavano a circa 500 miliardi di euro (555 per la precisione) e che le imprese coinvolte nell\u2019export sono una piccola minoranza del totale (pari al 2,9 per cento con la nuova metodologia di calcolo Istat e al 4,6 per cento con quella vecchia).", "lang": "it"}