{"title": "Il decreto per aiutare le imprese dell'Italia \u00e8 davvero \u00abil pi\u00f9 ampio\u00bb d\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-51842", "url": "https://pagellapolitica.it/dichiarazioni/8568/il-decreto-per-aiutare-le-imprese-dellitalia-e-davvero-il-piu-ampio-deuropa", "vclaim": "Da un lato, lo Stato italiano garantir\u00e0 un importo massimo di 200 miliardi di euro in favore delle banche che faranno prestiti alle imprese in difficolt\u00e0. La garanzia statale coprir\u00e0 tra il 70 per cento e il 90 per cento di quanto prestato dagli istituti finanziari, in base alla grandezza del fatturato (relativo al 2019) e al numero dei dipendenti delle imprese coinvolte.\n\nDall\u2019altro lato, scrive il governo, \u00abil decreto potenzia anche il sostegno pubblico all\u2019esportazione\u00bb. Qui lo Stato italiano garantir\u00e0 il 90 per cento delle assicurazioni fatte da Sace \u2013 una societ\u00e0 per azioni controllata da Cassa depositi e prestiti \u2013 per sostenere le imprese italiane attive nel settore dell\u2019export. Questo meccanismo di coassicurazione, sempre secondo le stime del governo e del Mef, sar\u00e0 in grado di liberare ulteriori garanzie per 200 miliardi di euro.\n\nCome abbiamo anticipato, in totale dunque le misure adottate dal decreto \u201cLiquidit\u00e0\u201d permetterebbero di garantire da parte dello Stato circa 400 miliardi di euro, una cifra pari al 22,2 per cento del Pil italiano e riportata sia dal presidente del Consiglio Giuseppe Conte che dal ministro dell\u2019Economia Roberto Gualtieri.\n\n\u00abL\u2019idea dietro le garanzie pubbliche infatti \u00e8 che solo una piccola parte delle imprese non restituir\u00e0 i prestiti, e quindi lo Stato dovr\u00e0 accantonare poche decine di miliardi per far fronte a queste evenienze\u00bb, ha sottolineato in un articolo del 7 aprile. \u00abStanziando una cifra relativamente piccola, quindi, lo Stato pu\u00f2 facilitare l\u2019accesso al credito per cifre di un ordine di grandezza superiore\u00bb.\n\nNegli scorsi giorni avevamo poi spiegato come sia sbagliato confrontare, tra i vari Paesi Ue e non solo, queste cifre relative alle garanzie statali a sostegno delle imprese (i 400 miliardi attuali o i 350 miliardi di marzo) con le risorse stanziate per essere spese immediatamente (i 25 miliardi previste dal decreto \u201cCura Italia\u201d di marzo, ad esempio), come quelle per il potenziamento del servizio sanitario nazionale e per gli ammortizzatori sociali.\n\nPoi abbiamo la Spagna, che per quanto riguarda le garanzie ha mobilitato per ora di oltre 112 miliardi di euro (il 9 per cento del Pil), tra cui fino a 100 miliardi di euro per i prestiti alle imprese e ai lavoratori autonomi e fino a 2 miliardi di euro per i prestiti gestiti dalla Societ\u00e0 spagnola di assicurazione del credito all\u2019esportazione.\n\nDa un lato \u00e8 stato creato il nuovo Fondo per la stabilizzazione economica (Wsf), con uno stanziamento totale di 600 miliardi di euro per il sostegno delle grandi aziende. Dall\u2019altro lato, con l\u2019aggiunta di 357 miliardi di euro, \u00e8 stato ampliato fino a 822 miliardi di euro il programma di garanzie gestito dal (Kfw), un istituto assimilabile alla Cassa depositi e prestiti italiana).\n\nE il Regno Unito, uscito dall\u2019Ue il 31 gennaio scorso, come \u00e8 messo in quanto garanzie statali per le imprese? Secondo le elaborazioni del think tank europeo \u2013 specializzato in ambito economico \u2013 all\u20198 aprile il governo britannico aveva previsto garanzie per circa 331 miliardi di sterline, una somma equivalente a quasi 375 miliardi di euro (il 14,9 per cento del Pil), inferiore alle cifre italiane.\n\nSecondo Stefano Patuanelli, il decreto \u201cLiquidit\u00e0\u201d \u00e8 \u00abun\u2019operazione amplissima, probabilmente la pi\u00f9 ampia d\u2019Europa, come garanzie prestate dallo Stato per sostenere la liquidit\u00e0 dei nostri imprenditori\u00bb. Abbiamo verificato e il ministro dello Sviluppo economico ha quasi ragione.\n\nAd oggi, tra i grandi Paesi europei, se si guardano i 400 miliardi solo la Germania ha messo garanzie statali pi\u00f9 elevate (sia in valori assoluti che in rapporto al Pil), mentre Francia, Spagna e Regno Unito hanno fatto interventi minori di quello italiano.", "lang": "it"}