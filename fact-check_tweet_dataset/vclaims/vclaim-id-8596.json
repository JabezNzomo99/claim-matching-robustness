{"title": "Renzi e l\u2019aumento dell\u2019IVA", "subtitle": "", "author": "pagellapolitica.it", "date": null, "vclaim_id": "vclaim-id-8596", "url": "https://pagellapolitica.it/dichiarazioni/6809/renzi-e-laumento-delliva", "vclaim": "\"Quando l\u2019IVA aument\u00f2 al 22% si disse \u00abbene, avremo pi\u00f9 gettito\u00bb, ma non ci fu un aumento di gettito perch\u00e9 un aumento di tasse eccessivo produce un effetto depressivo. Andate a guardare i dati. L\u2019IVA aument\u00f2 dal 21% al 22% e il gettito diminu\u00ec\".\n\nLo stesso Renzi ha invitato a \u201cguardare i dati\u201d, e noi siamo andati a verificare se \u00e8 vero.\n\nGi\u00e0 nei primi nove mesi del 2013 (gennaio-settembre), prima cio\u00e8 dell\u2019aumento, il gettito derivante dall\u2019Iva era in diminuzione: lo annunci\u00f2 il Ministero dell\u2019Economia e delle Finanze (Mef) con un comunicato stampa del 5 novembre 2013. La flessione era del 4,7%, che il Ministero spiegava con la riduzione nella \u201c\n\ne per i dodici mesi successivi - le entrate da Iva hanno quasi sempre segnato risultati positivi. Distinguiamo per\u00f2 tra due voci di bilancio: le entrate per competenza, cio\u00e8 quelle dovute allo Stato, e quelle per cassa, cio\u00e8 quelle effettivamente incassate (che tengono conto di rinvii, ritardi e mancati pagamenti).\n\nPrecisiamo anche che l\u2019Iva si paga su due grandi aree di scambi economici: gli scambi interni (componente molto pi\u00f9 importante per valori assoluti) e le importazioni. E sono stati proprio gli scambi interni a riprendersi alla fine del 2013, causando in generale un aumento del gettito - e smentendo la dichiarazione del Premier sull\u2019effetto depressivo dell\u2019aumento dell\u2019Iva.\n\nInfatti, nel mese in cui si \u00e8 attuato il passaggio dal 21 al 22% - ottobre 2013, appunto - le entrate derivanti dall'Iva hanno mostrato rispettivamente un aumento del 3,3% (competenza) e dello 0,3% (cassa) rispetto allo stesso mese dell\u2019anno precedente, come certificato dal Mef nel Bollettino delle Entrate per quel mese\n\nTra ottobre 2013 e settembre 2014, i primi dodici mesi dall\u2019aumento dell\u2019imposta, le entrate derivanti dall'Iva hanno avuto un andamento, rispetto agli stessi mesi dell\u2019anno precedente, che riassumiamo nel grafico sottostante. Il grafico registra le entrate per competenza e per cassa e indica anche le due componenti, scambi interni e importazioni:\n\nCome si vede, se consideriamo le variazioni totali, quasi tutti i mesi hanno mostrato dati migliori rispetto all\u2019anno precedente, al contrario di quanto affermato da Renzi. Ci sono solo 3 voci su 24 con il segno meno, due per cassa (dicembre e aprile) e una per competenza (gennaio).\n\nL\u2019anno 2014 si \u00e8 chiuso con 114.462 milioni di euro di entrate da Iva e un aumento dell\u20191,9% sul 2013. Anche il 2015 sta andando bene, con un +3,5% nei primi nove mesi dell\u2019anno rispetto al 2014.", "lang": "it"}