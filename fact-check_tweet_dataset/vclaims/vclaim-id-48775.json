{"title": "Notizia falsa: i farmaci a base di ibuprofene, Covid-19 e l'accelerazione della malattia", "subtitle": "", "author": "pagellapolitica.it", "date": null, "vclaim_id": "vclaim-id-48775", "url": "https://pagellapolitica.it/bufale/show/1016/notizia-falsa-i-farmaci-a-base-di-ibuprofene-covid-19-e-laccelerazione-della-malattia", "vclaim": "Il 22 marzo su Facebook \u00e8 stata pubblicata l'immagine di un testo dove si legge di non usare \u00abin questo periodo farmaci a base di ibuprofene perch\u00e9 durante la cura di pazienti col coronavirus che li usavano hanno riscontrato un'accelerazione della malattia, fino alla morte\u00bb.\n\nL'Agenzia europea per i medicinali (Ema) \u00abdopo essere venuta a conoscenza di segnalazioni, in particolare dai social media, che sollevano dubbi sul fatto che l\u2019assunzione di farmaci antinfiammatori non steroidei (FANS), come l'ibuprofene, potrebbe peggiorare la malattia da coronavirus (COVID-19)\u00bb, ha specificato che \u00abattualmente non vi sono prove scientifiche che stabiliscano una correlazione tra l\u2019ibuprofene e il peggioramento del decorso della malattia da COVID-19. L'Ema sta monitorando attentamente la situazione e valuter\u00e0 tutte le nuove informazioni che saranno disponibili su questo problema nel contesto della pandemia\u00bb.\n\nPer questo motivo, conclude Ema, \u00abattualmente non ci sono ragioni per interrompere il trattamento con ibuprofene, in base a quanto riportato sopra. Ci\u00f2 \u00e8 particolarmente importante per i pazienti che assumono ibuprofene o altri FANS per malattie croniche\u00bb. La stessa smentita \u00e8 stata fornita anche dall'Organizzazione Mondiale della Sanit\u00e0.", "lang": "it"}