{"title": "Le donne guadagnano meno degli uomini: s\u00ec, ecco il perch\u00e9", "subtitle": "", "author": "pagellapolitica.it", "date": null, "vclaim_id": "vclaim-id-35585", "url": "https://pagellapolitica.it/dichiarazioni/8411/le-donne-guadagnano-meno-degli-uomini-si-ecco-il-perche", "vclaim": "Partiamo dicendo che Nannicini non ha specificato a quale Paese stia facendo riferimento. Come vedremo, i dati ci portano ad escludere che si tratti dell\u2019Italia, dove la disparit\u00e0 salariale (almeno quella annuale) \u00e8 ben maggiore del 20 per cento.\n\n\u00c8 probabile quindi che il senatore del Pd faccia riferimento alle donne in generale, e non solo a quelle italiane. In questo caso, l\u2019affermazione di Nannicini trova riscontro in un dato riportato dalle Nazioni Unite.\n\nInfatti, secondo il sito dell\u2019Ente delle Nazioni Unite per l\u2019Uguaglianza di genere e l\u2019empowerment delle donne ( ), nel 2017 le donne, a parit\u00e0 di mansione, guadagnavano in media il 23 per cento rispetto agli uomini. Un dato che per\u00f2, sempre secondo , nasconde una disparit\u00e0 ben pi\u00f9 marcata, dato che nei Paesi in via di sviluppo la maggior parte delle donne sono occupate nell\u2019economia informale e che i dati riguardo ai loro salari non vengono registrati.\n\nPer sensibilizzare i cittadini rispetto a questo tema, le Nazioni Unite unite hanno ridenominato questa disparit\u00e0 salariale di genere (in inglese gender pay gap) come \u201cla rapina del 23 per cento\u201d, incoraggiando gli utenti di Twitter a condividere alcune verit\u00e0 sulle differenze salariali. Tra queste viene menzionato il fatto che al ritmo attuale le differenze salariali tra uomo e donna si ridurranno in 70 anni e che le donne sono costrette a lavorare tre mesi in pi\u00f9 rispetto agli uomini per ottenere lo stesso compenso.\n\nIl primo elemento \u00e8 poco rilevante per l\u2019Italia. Come certifica ancora Eurostat il divario salariale su base oraria \u00e8 solo del 5,3 per cento, il secondo dato migliore della Ue (la media Ue \u00e8 del 16,2 per cento).\n\nL\u2019Unione europea nel rapporto sul gender pay gap (il divario retributivo di genere) pubblicato nel 2018 e che fa riferimento al 2016, ha sottolineato che in Italia nel mercato del lavoro le posizioni di alto livello erano principalmente in mano agli uomini, pi\u00f9 pagati rispetto alle donne, andando ad allargare ulteriormente il divario fra i guadagni dei due sessi.\n\nParlando di genitori lavoratori, un altro fattore da tenere in considerazione \u00e8 il contratto di lavoro a part-time, che permette di conciliare maggiormente gli impegni professionali e quelli personali. Secondo dati Eurostat del 2017 la sproporzione fra gli uomini e le donne che lavorano part-time in Italia \u00e8 considerevole: l\u20198,3 per cento dei primi contro il 32,5 delle seconde.\n\nQuesto dipende, pi\u00f9 che da una diversa paga oraria (l\u2019Italia \u00e8 tra i Paesi pi\u00f9 virtuosi da questo punto di vista), dalla bassa occupazione delle donne (siamo penultimi nella Ue) e dal minor numero di ore lavorate.", "lang": "it"}