{"title": "Przymusowe czynno\u015bci medyczne a stanowisko Europejskiego Trybuna\u0142u", "subtitle": "Pawe\u0142 Tanajno przywo\u0142a\u0142 to, jakie stanowisko zajmuje ETPC, je\u017celi chodzi o przymusowe czynno\u015bci medyczne. Analizujemy, czy Pawe\u0142 Tanajno m\u00f3wi\u0142 prawd\u0119.", "author": "demagog.org.pl", "date": null, "vclaim_id": "vclaim-id-4676", "url": "https://demagog.org.pl/wypowiedzi/przymusowe-czynnosci-medyczne-a-stanowisko-europejskiego-trybunalu/", "vclaim": "Europejski Trybuna\u0142 Praw cz\u0142owieka zajmowa\u0142 si\u0119 spraw\u0105 przymusowych czynno\u015bci medycznych co najmniej kilkukrotnie, na przyk\u0142ad w sprawie Y.F. przeciwko Turcji, Glass przeciwko Anglii, czy V.C. przeciwko S\u0142owacji. Sprawy te dotyczy\u0142y kolejno: przymusowego badania ginekologicznego kobiety w areszcie, terapii morfinowej dla niepe\u0142nosprawnego dziecka wbrew woli matki oraz przymusowej sterylizacji Romskiej kobiety w s\u0142owackim szpitalu.\n\nW przytoczonych sprawach Trybuna\u0142 stan\u0105\u0142 na stanowisku \u017ce czynno\u015bci medyczne wbrew woli oskar\u017conych stanowi\u0142y naruszenie Europejskiej Konwencji Praw Cz\u0142owieka.\n\nIstotne jest jednak\u017ce \u017ce naruszenia te nie wynika\u0142y z samego faktu dokonania przymusowych czynno\u015bci medycznych, lecz kolejno z: nieprzestrzegania prawa krajowego w zakresie przymusowego badania ginekologicznego (Y.F. przeciwko Turcji), niespe\u0142nienia przez prawo krajowe warunku \u201ckonieczno\u015bci w spo\u0142ecze\u0144stwie demokratycznym\u201d-\u201dnecessary in a democratic society\u201d (Glass przeciwko Anglii) oraz niespe\u0142nienia w danej sprawie warunku \u201c\u015bwiadomej zgody\u201d pacjenta zapisanej w Konwencji ratyfikowanej przez rz\u0105d S\u0142owacji (V.C. przeciwko S\u0142owacji).\n\nNa przyk\u0142ad w sprawie Y.F. przeciwko Turcji, Trybuna\u0142 orzek\u0142 \u017ce\n\n\u201c(..) There has accordingly been an \u201cinterference by a public authority\u201d with the right of the applicant\u2019s wife to respect for her private life.\n\n43. However, in this case the Government failed to demonstrate the existence of a medical necessity or the circumstances defined by law.\u201d\n\nFakt wykonania przez w\u0142adze przymusowych czynno\u015bci medycznych nie jest wi\u0119c sam w sobie naruszeniem Europejskiej Konwencji Praw Cz\u0142owieka \u2013 naruszeniem jest dokonanie tych czynno\u015bci wbrew obowi\u0105zuj\u0105cemu prawu, lub niezgodno\u015b\u0107 samego prawa z warunkami Konwencji (\u201cAny interference [prawa do prywatno\u015bci \u2013 przyp. red.] under the first paragraph of Article 8 must be justified in terms of the second paragraph, namely as being \u201cin accordance with the law\u201d and \u201cnecessary in a democratic society\u201d for one or more of the legitimate aims listed therein.\u201d).\n\nNie jest wi\u0119c prawd\u0105 \u017ce wed\u0142ug Trybuna\u0142u przymus do \u201cjakichkolwiek\u201d czynno\u015bci medycznych jest naruszeniem praw cz\u0142owieka.", "lang": "pl"}