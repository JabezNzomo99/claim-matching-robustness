{"title": "Q\u00ebndrimi gjarp\u00ebrues i Hashim Tha\u00e7it p\u00ebr meritat p\u00ebr ushtrin\u00eb", "subtitle": "", "author": "kallxo.com", "date": null, "vclaim_id": "vclaim-id-16054", "url": "https://kallxo.com/krypometer/qendrimi-gjarperues-i-hashim-thacit-per-meritat-per-ushtrine/", "vclaim": "\u201cProcesi i tranzicionit t\u00eb FSK-s\u00eb n\u00eb Ushtri t\u00eb Kosov\u00ebs, tanim\u00eb definitivisht ka hyr\u00eb n\u00eb faz\u00ebn e fundit. Kjo n\u00ebnkupton se n\u00eb muajt n\u00eb vijim t\u00eb miratohen tri ligjet p\u00ebr FSK, n\u00eb nj\u00eb procedur\u00eb krejt t\u00eb rregullt, e k\u00ebto jan\u00eb: Ligji p\u00ebr mandatin e ri t\u00eb FSK-s\u00eb, Ligji p\u00ebr statutin e pjes\u00ebtar\u00eb t\u00eb FSK-s\u00eb dhe ligji p\u00ebr ministrin\u00eb e mbrojtjes. Deri k\u00ebtu tash e dy dekada kemi arritur n\u00eb partneritet t\u00eb plot\u00eb me SHBA-n\u00eb dhe me NATO-n\u00eb\u201d, ka th\u00ebn\u00eb ai. \u201cM\u00eb ket\u00eb partneritet do t\u00eb vazhdojm\u00eb deri n\u00eb zyrtarizmin e Forcave t\u00eb Armatosura t\u00eb Kosov\u00ebs dhe deri n\u00eb dit\u00ebn kur t\u00eb jemi gati t\u00eb b\u00ebhemi pjes\u00eb e aleanc\u00ebs veriatlantike. Si komandat suprem i FSK-s\u00eb sot dhe Forcave t\u00eb Armatosura s\u00eb shpejti e them me bindje t\u00eb plot\u00eb se kjo forc\u00eb \u00ebsht\u00eb dhe do t\u00eb mbetet krenari e kombit. Forcat e Armatosura t\u00eb Kosov\u00ebs do t\u00eb kontribuojn\u00eb n\u00eb ruajt\u00ebn e paqes dhe stabilitetin n\u00eb Kosov\u00eb por edhe n\u00eb rajon. Do t\u00eb jet\u00eb nj\u00eb ushtri multientike.\u201d\n\nTha\u00e7i n\u00eb 2014, gjat\u00eb parakalimit t\u00eb FSK-s\u00eb, kishte deklaruar se ky do t\u00eb jet\u00eb i fundit si FSK, pasi vitin e ardhsh\u00ebm (2015), ky institucion do t\u00eb njihen me Forcat e Armatosura t\u00eb Kosov\u00ebs.\n\n\u201cKy do t\u00eb jet\u00eb parakalimi i fundit i Forc\u00ebs s\u00eb Siguris\u00eb s\u00eb Kosov\u00ebs, n\u00eb sh\u00ebnimin e p\u00ebrvjetorit t\u00eb pavar\u00ebsis\u00eb, pasi vitin e ardhsh\u00ebm ky institucion do t\u00eb njihet me emrin Forcat e Armatosura t\u00eb Kosov\u00ebs\u201d, kishte deklaruar Tha\u00e7i.", "lang": "sq"}