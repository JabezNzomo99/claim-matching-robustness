{"title": "\u00c8 record di pressione fiscale: colpa del governo o no?", "subtitle": "", "author": "pagellapolitica.it", "date": null, "vclaim_id": "vclaim-id-23186", "url": "https://pagellapolitica.it/dichiarazioni/8326/e-record-di-pressione-fiscale-colpa-del-governo-o-no", "vclaim": "\u00abEcco la certificazione che questo governo a trazione Cinquestelle sta facendo male al Paese. Nei primi 3 mesi del 2019 la pressione fiscale \u00e8 aumentata dello 0,3 per cento\u00bb.\n\nIl 26 giugno 2019, il leader di Forza Italia Silvio Berlusconi ha scritto su Facebook che \u00abnei primi tre mesi del 2019 la pressione fiscale \u00e8 aumentata dello 0,3 per cento\u00bb. Un aumento che, secondo quanto riportato da fonti di stampa, avrebbe portato i livelli di tassazione ai massimi degli ultimi quattro anni.\n\nSecondo Berlusconi, questa sarebbe \u00abla certificazione che questo governo a trazione Cinquestelle sta facendo male al Paese\u00bb.\n\nIl 26 giugno, l\u2019Istituto nazionale di statistica (Istat) ha pubblicato un rapporto che, tra le altre cose, riporta i principali dati di finanza pubblica dell'Italia per il primo trimestre del 2019. Tra questi c'\u00e8 anche la pressione fiscale, intesa come il \u00abrapporto percentuale tra la somma di imposte dirette, imposte indirette, imposte in conto capitale e contributi sociali e il Prodotto interno lordo (Pil)\u00bb.\n\nIn sostanza, lo Stato ha incassato di pi\u00f9 rispetto alla crescita del Pil: il gettito delle imposte \u00e8 passato da 160,31 a 162,54 miliardi di euro (+1,38 per cento) [1] mentre il Pil \u00e8 cresciuto dello 0,64 per cento a prezzi correnti (da 425,26 a 428 miliardi di euro) [2].\n\nSecondo le serie storiche dell'Istat (qui scaricabili), se si guardano i dati dei primi tre mesi degli ultimi quattro anni, era dal 2015 che non si raggiungeva questa cifra. Da allora, infatti, il valore della pressione fiscale nel periodo gennaio-marzo \u00e8 sempre stato al di sotto del 38 per cento: 37,9 nel 2016, 37,7 nel 2017 e 37,7 nel 2018.\n\nIl valore della pressione fiscale registrato nel periodo gennaio-marzo \u00e8 per\u00f2 generalmente pi\u00f9 basso di quello annuale. Il Documento di economia e finanza (Def) \u2013 pubblicato ad aprile 2019 \u2013 riporta che lo scorso anno la pressione fiscale su base annuale \u00e8 stata pari al 42,1 per cento del Pil, mentre stima che nel 2019 si attester\u00e0 al 42 per cento per poi risalire negli anni successivi (42,7 per cento nel 2020 e 42,5 per cento nel 2021).\n\nPer esempio, il versamento degli acconti di imposte come l\u2019Irpef (Imposta sul reddito delle persone fisiche) e l\u2019Iva (Imposta sul valore aggiunto) \u00e8 previsto per i trimestri successivi al primo (tra maggio e novembre).\n\nAbbiamo visto che la pressione fiscale nel primo trimestre del 2019 \u00e8 cresciuta rispetto ai primi tre mesi del 2018. \u00c8 possibile attribuire integralmente la responsabilit\u00e0 di questo aumento della pressione fiscale al governo, come sembra suggerire Berlusconi? La questione non \u00e8 automatica, almeno per tre motivi.\n\nPer esempio, sembra che nel 2019 alcune municipalit\u00e0 abbiano deciso di aumentare l'aliquota dell'addizionale Irpef comunale (una tassa versata ai comuni che si aggiunge all'Irpef nazionale). Sebbene questo aumento sia stato favorito dallo sblocco delle imposte locali deciso dal governo, i comuni hanno scelto in autonomia se incrementare o meno le imposte a loro dovute.\n\nInfine, una diminuzione del Pil pu\u00f2 causare un aumento della pressione fiscale anche se le tasse dovute allo Stato rimangono invariate. Ci\u00f2 \u00e8 dato dal fatto che la pressione fiscale \u00e8 definita come il rapporto tra le imposte dovute allo Stato e il Prodotto interno lordo.\n\n\u00c8 molto difficile stabilire quanta responsabilit\u00e0 abbia il governo in carica nel rallentamento della crescita del Pil, e quanto invece dipenda da variabili esterne, in particolare dalla congiuntura internazionale.\n\nAbbiamo quindi visto che non \u00e8 possibile attribuire al governo in maniera chiara l'intera responsabilit\u00e0 dell'aumento della pressione fiscale. Ciononostante, ci sono alcune misure che possiamo ipotizzare che abbiano avuto un impatto sulle entrate dello Stato e, a catena, sulla pressione fiscale.\n\nCon la legge di Bilancio 2019 (art. 1 comma 1125), il governo ha deciso di posticipare il versamento dei premi assicurativi Inail da febbraio a maggio 2019. Ci\u00f2 ha comportato un calo delle entrate pari 3,37 miliardi di euro (-89,8 per cento) rispetto allo stesso periodo del 2018. \u00c8 possibile quindi che, senza questa decisione, la pressione fiscale del primo trimestre sarebbe stata pi\u00f9 alta di quanto invece non si \u00e8 registrato.\n\nIl governo ha rivisto al rialzo le aliquote del prelievo erariale unico sulle slot machines (dal 19 al 21,5 per cento) e alle videolotteries (dal 6 al 7,5 per cento). L' dell'Universit\u00e0 Cattolica di Milano prevede che questa misura porter\u00e0 un miliardo di euro l'anno nelle casse dello Stato per i prossimi tre anni. \u00c8 forse anche grazie a questa misura che nei primi tre mesi del 2019 le entrate dai giochi sono cresciute di 221 milioni di euro (+5,9 per cento) rispetto al primo trimestre del 2018.\n\nPer esempio, riporta che un aumento dell'Iva sopra certe soglie porterebbe ad un mancato gettito per lo Stato dovuto all'evasione. Paradossalmente, quindi, se l'iva aumentasse e il Pil e le altre imposte rimanessero invariate le entrate diminuirebbero e con esse la pressione fiscale.\n\nCome abbiamo anticipato, \u00e8 impossibile stabilire oggi con certezza se l\u2019aumento della pressione fiscale verificatosi nei primi tre mesi del 2019 sia dovuto integralmente ad un incremento delle tasse da parte del governo o ad altri fattori. Inoltre, sebbene il governo abbia introdotto misure che aumentano e diminuiscono le tasse, non \u00e8 possibile stabilire oggi quanto queste decisioni abbiano avuto un impatto sul gettito delle entrate del primo semestre del 2019. Allo stesso modo non si pu\u00f2 attribuire con certezza, e per intero, la responsabilit\u00e0 al governo per il rallentamento dell'economia (e quindi della crescita del Pil).\n\nRiassumento: l'aumento della pressione fiscale pu\u00f2 dipendere da diversi fattori, non tutti legati alle scelte economiche del governo. Nello specifico, il governo controlla solo parzialmente l'andamento del gettito delle entrate delle Amministrazioni pubbliche ed \u00e8 responsabile solo parzialmente per quello del Prodotto interno lordo. Inoltre, anche quando il governo si muove in una certa direzione, le conseguenze sulle imposte versate e, di conseguenza, sulla pressione fiscale non sono cos\u00ec scontate.\n\nIl presidente di Forza Italia Silvio Berlusconi ha detto che nei primi tre mesi del 2019 la pressione fiscale \u00e8 aumentata dello 0,3 per cento rispetto al 2018. Secondo Berlusconi, il responsabile di questa crescita sarebbe il governo a guida M5s.\n\nCome abbiamo visto, il dato citato da Berlusconi \u00e8 corretto: secondo i dati Istat, la pressione fiscale \u00e8 passata dal 37,7 per cento del primo trimestre 2018 al 38 per cento del primo trimestre 2019. Questo valore \u00e8 il pi\u00f9 alto dal 2015, quando la pressione fiscale del primo trimestre era pari al 38,9 per cento.", "lang": "it"}