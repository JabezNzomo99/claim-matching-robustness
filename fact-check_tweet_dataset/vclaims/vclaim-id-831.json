{"title": "Il processo civile dura un anno?", "subtitle": "", "author": "pagellapolitica.it", "date": null, "vclaim_id": "vclaim-id-831", "url": "https://pagellapolitica.it/dichiarazioni/7304/il-processo-civile-dura-un-anno", "vclaim": "Matteo Renzi rivendica un successo importante a proposito della durata delle cause civili, uno dei problemi pi\u00f9 citati riguardo l\u2019amministrazione della giustizia. Intervenendo in conferenza stampa al termine dell\u2019incontro con Angela Merkel, Renzi ha detto che, in base agli ultimi dati, il tempo di attesa medio per la sentenza di primo grado \u00e8 passato da 498 a 367 giorni - sostanzialmente un anno, come ha ricordato lui stesso. Vediamo se i numeri confermano.\n\nL\u2019annuncio di Orlando \u00e8 stato ripreso da molte agenzie di stampa e quotidiani, prima di arrivare alla dichiarazione di Renzi. Alcuni per\u00f2 - come l\u2019avvocato e rappresentante di categoria Marcello A. Mazzola nel suo blog sul - hanno criticato i dati del ministro per non aver chiarito quali sono i tribunali scelti per l\u2019indagine e quali categorie di procedimenti sono stati inseriti nel calcolo. Una critica articolata \u00e8 arrivata anche dal segretario generale dell\u2019Associazione Nazionale Forense Luigi Pansini, che in un comunicato stampa - a cui ha prontamente risposto il Ministero della Giustizia - ha sottolineato appunto come le cifre sulla durata dei processi sembrino in disaccordo con altre fornite in precedenza.\n\nAbbiamo chiesto alla Direzione generale di Statistica e Analisi organizzativa (DG-Stat) del Ministero della Giustizia qualche chiarimento sul dato citato da Orlando, e in particolare che cosa sia incluso nella definizione del \u201ctotale affari civili di tribunale\u201d. La DG-Stat, nella persona del direttore generale Fabio Bartolomeo, ci ha risposto che si tratta della media del totale di tutti gli affari civili di tribunale.\n\nNe fanno parte la cosiddetta \u201cvolontaria giurisdizione\u201d, quella cio\u00e8 che non \u00e8 diretta a risolvere controversie ma comprende altri procedimenti in cui \u00e8 necessario l\u2019intervento di un giudice, il contenzioso e anche il commerciale, di cui fanno parte anche alcune valutazione tecniche come le CTU (Consulenze tecniche d'ufficio). Nello specifico, le voci che formano il dato sono la cosiddetta \u201ccognizione ordinaria\u201d, il contenzioso commerciale, i procedimenti che riguardano il lavoro, quelli che riguardano la previdenza e la famiglia.\n\nIl dottor Bartolomeo ha commentato: \u00abBisogna considerare che il giudice civile \u00e8 lo stesso e deve fare entrambe le cose\u00bb, occupandosi cio\u00e8 sia del contenzioso che di altri atti, come i decreti ingiuntivi, che hanno tempi molto pi\u00f9 brevi ma rallentano la durata dei processi veri e propri.\n\nVeniamo ai numeri europei. La classifica citata l\u201911 aprile dai media italiani \u00e8 quella dell\u2019 , un rapporto annuale curato dalla Commissione Europea sull\u2019efficienza dei sistemi giudiziari. Nel rapporto 2016 ci sono almeno due diverse classifiche che riguardano la durata dei procedimenti fino al primo grado: la prima tiene conto della durata di tutti i procedimenti \u201ccivili, commerciali, amministrativi e altri\u201d, la seconda si limita ai , quelli dove c\u2019\u00e8 una controversia tra le parti. Riassumiamo i dati degli ultimi anni nel grafico successivo.\n\nCome si vede, nel 2014 il tempo per arrivare a una sentenza di primo grado in caso di controversia tra le parti era molto superiore a un anno. Insomma: abbiamo a disposizione un numero recente (2014) per la durata del primo grado dei processi civili, che per\u00f2 non \u00e8 quella del ministero, ma di un\u2019indagine europea. Esso mostra comunque una durata parecchio pi\u00f9 alta di quella citata da Renzi.\n\nIl motivo di questa ulteriore differenza - secondo quanto ci ha spiegato il personale del DG-Stat - \u00e8 che l\u2019indagine della Commissione Europea (che si basa sulla metodologia Cepej del Consiglio d\u2019Europa) non considera tutti i procedimenti inclusi nel numero \u201citaliano\u201d, ma solo quelli comparabili. In essa vengono sommati, inoltre, anche i procedimenti di giustizia amministrativa (come quelli dei Tar e del Consiglio di Stato). Insomma, siamo in presenza di un\u2019altra selezione ancora rispetto a quelle che abbiamo citato finora.\n\nIl Presidente del Consiglio ha detto che, secondo \u201ci dati\u201d, la giustizia civile italiana impiega 367 per arrivare alla \u201csentenza di primo grado\u201d. Questa affermazione \u00e8 imprecisa per molte ragioni: (a) non si tratta di una certificazione , ma di una proiezione per l\u2019anno in corso (di cui alcuni hanno messo in questione la validit\u00e0 o per lo meno la scarsa trasparenza dei criteri utilizzati); (b) la durata di 367 giorni non si riferisce, comunque, al tempo necessario per la \u201csentenza di primo grado\u201d in casi di controversia tra le parti, ma a un totale generale dei procedimenti emessi dai giudici, che comprende molti altri atti giudiziari, alcuni dei quali dai tempi sensibilmente ridotti; (c) l\u2019unica classifica disponibile che prova a considerare la durata dei processi civili - l\u2019 - indica una durata di 532 giorni per il 2014. \u201cPinocchio andante\u201d per Renzi.", "lang": "it"}