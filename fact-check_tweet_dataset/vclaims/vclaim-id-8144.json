{"title": "Davvero la Spagna ha fatto negli ultimi tre anni una media di deficit intorno al 6%?", "subtitle": "", "author": "pagellapolitica.it", "date": null, "vclaim_id": "vclaim-id-8144", "url": "https://pagellapolitica.it/dichiarazioni/6399/davvero-la-spagna-ha-fatto-negli-ultimi-tre-anni-una-media-di-deficit-intorno-al-6", "vclaim": "In questi anni di rigore e di risparmi, abbiamo sentito ripetere pi\u00f9 di una volta come l'Italia sia un Paese virtuoso, se confrontato con gli altri membri dell'Unione Europea. Il tema viene sollevato soprattutto dai membri del governo (dallo stesso Renzi al ministro Boschi), a sostegno della tesi secondo cui l'Italia non avrebbe niente da farsi insegnare, e che anzi, potrebbe impartire qualche lezione ai Paesi pi\u00f9 sconsiderati, tra i quali ad esempio la Spagna.\n\nEffettivamente la Spagna ha dunque subito un deragliamento dei propri conti, specialmente se confrontata con Paesi come l'Italia, anche se il recupero sta avvenendo abbastanza velocemente. Se consideriamo la media degli ultimi tre anni (2012-2014) - prendendo sempre in esame i dati Eurostat di cui sopra - scopriamo come il rapporto deficit/Pil spagnolo si sia attestato su un -7,6% di media, contro il -3% dell'Italia. Volendo anche considerare le ultime previsioni della Commissione Europea per l'anno in corso (e facendo quindi una media 2013-2015), il dato si abbasserebbe ad un -5,7% contro il -2,8% dell'Italia.", "lang": "it"}