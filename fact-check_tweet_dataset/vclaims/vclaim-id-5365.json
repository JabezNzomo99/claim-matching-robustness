{"title": "Immigrazione: tutto comincia dalla Bossi-Fini?", "subtitle": "", "author": "pagellapolitica.it", "date": null, "vclaim_id": "vclaim-id-5365", "url": "https://pagellapolitica.it/dichiarazioni/8076/immigrazione-tutto-comincia-dalla-bossi-fini", "vclaim": "In un\u2019intervista rilasciata al settimanale femminile , la leader di +Europa, senatrice e storica politica radicale Emma Bonino ha dichiarato che se i migranti economici sono costretti a \u201cfarsi passare per rifugiati\u201d la colpa \u00e8 da attribuire a una legge approvata dal centrodestra, la cosiddetta Bossi-Fini, che avrebbe chiuso ogni altra porta di ingresso legale in Italia.\n\nEntrata in vigore il 10 settembre del 2002, la legge aveva modificato le precedenti norme su immigrazione e di asilo, che invece erano state approvate dal centrosinistra. Queste erano riunite nel Testo unico delle disposizioni concernenti la disciplina dell\u2019immigrazione e norme sulla condizione dello straniero (decreto legislativo 25 luglio 1998, n. 286) emanato in conformit\u00e0 alla delega contenuta nella legge \u201cTurco-Napolitano\u201d (legge 6 marzo 1998, n. 40).\n\nIl primo \u00e8 l\u2019introduzione di un contratto di soggiorno per lavoro subordinato (legge 30 luglio 2002, articoli 5-6) quale condizione necessaria per il rilascio di un permesso di soggiorno per motivi di lavoro. Il \u201ccontratto di soggiorno\u201d \u00e8 un adempimento burocratico stipulato con un datore di lavoro: in sostanza, significa che il permesso di soggiorno pu\u00f2 essere rilasciato soltanto a chi ha gi\u00e0 un lavoro.\n\nDunque, con l\u2019entrata in vigore della Bossi-Fini e l\u2019introduzione di questi cambiamenti, l\u2019unica via legale percorribile per un cittadino extraeuropeo che volesse lavorare in Italia \u00e8, di norma, quella di ottenere un lavoro in Italia di arrivare sul territorio italiano, mentre non \u00e8 pi\u00f9 contemplata la possibilit\u00e0 di venire in Italia con l\u2019intenzione di trovare un lavoro.\n\nMa il meccanismo dei decreti flussi negli ultimi anni ha smesso di essere uno strumento di governo reale dell\u2019immigrazione, in particolare per i lavoratori non stagionali. Nel 2017, ad esempio, sono stati previsti circa 17 mila nuovi ingressi, a fronte di circa 120 mila sbarchi. Gli ingressi erano inoltre per lo pi\u00f9 destinati a lavoratori stagionali.\n\nL\u2019articolo 33 della Bossi-Fini ha infatti dato la possibilit\u00e0 ai datori di lavoro di mettere in regola - entro certi limiti di tempo - eventuali lavoratori irregolari che nel 2002 fossero gi\u00e0 impiegati in attivit\u00e0 di assistenza e lavoro domestico presso famiglie italiane.\n\nQuanti stranieri hanno beneficiato di quella regolarizzazione? Come riportato dal Servizio Studi della Camera dei Deputati, i risultati definitivi della regolarizzazione sono stati comunicati dal Ministero dell\u2019Interno al Parlamento a fine 2004 (pi\u00f9 precisamente: sono contenuti nella documentazione trasmessa l\u201911 novembre 2004 dalla Direzione centrale dell\u2019immigrazione e della polizia delle frontiere del Ministero dell\u2019Interno alla Commissione bicamerale Schengen).\n\nLa tabella, pubblicata dal Servizio Studi della Camera, indica il numero di lavoratori regolarizzati: nel complesso la sanatoria del 2002 ha regolarizzato 641.638 stranieri, di cui 315.199 lavoratori domestici e 326.439 lavoratori appartenenti ad altre categorie. Il numero complessivo di persone per cui \u00e8 stata presentata domanda \u00e8 invece di 693.937 persone.\n\nBisogna per\u00f2 notare che, prima dell\u2019aumento degli sbarchi a partire dal 2014, il numero di stranieri a cui era permesso l\u2019ingresso per motivi di lavoro non stagionale \u00e8 stato in alcuni anni molto alto: ad esempio, il decreto flussi per il 2008 prevedeva l\u2019ingresso di 150.000 cittadini extracomunitari e quello per il 2010 di altri 100 mila circa.\n\nInoltre, come ha ben spiegato un recente articolo della , le dinamiche dell\u2019immigrazione negli ultimi anni hanno seguito pi\u00f9 che altro i cambiamenti della situazione economica, piuttosto che quelli delle leggi: le sanatorie - che sono state parecchie, oltre a quella successiva alla Bossi-Fini: l\u2019ultima nel 2013 - prendevano atto e regolarizzavano l\u2019arrivo di molti migranti per motivi economici, che erano entrati in Italia ad esempio con un visto turistico. Il flusso di immigrati per motivi economici, nel complesso, sembra essere rallentato molto soprattutto perch\u00e9 da molti anni l\u2019Italia si trova in crisi e ha meno opportunit\u00e0 da offrire agli stranieri.\n\nLa leader di +Europa ha dichiarato che i migranti economici sono costretti a \u201cfarsi passare per rifugiati\u201d a causa della legge Bossi-Fini, responsabile di aver di fatto eliminato ogni altra forma di ingresso legale in Italia. Come abbiamo visto, Bonino ha ragione nel ritenere che, con l\u2019entrata in vigore della Bossi-Fini, sia diventato molto pi\u00f9 difficile venire in Italia a cercare lavoro. Questo avviene sia per gli adempimenti burocratici necessari, sia per il principio secondo cui, in sostanza, i nuovi arrivi legali sono possibili solo se ci si \u00e8 gi\u00e0 assicurati un\u2019occupazione in Italia.\n\nMa se guardiamo alla sproporzione tra gli arrivi degli ultimi anni e l\u2019immigrazione prevista dalla Bossi-Fini e dai decreti flussi, questa ha anche altre cause, oltre all\u2019intervento legislativo del centrodestra del 2002. L\u2019attuale ondata migratoria ha interessato l\u2019intera Europa e ha diverse altre motivazioni, tra cui ad esempio il collasso dell\u2019autorit\u00e0 statale in Libia. Inoltre, c\u2019\u00e8 pi\u00f9 di un motivo per pensare che le dinamiche migratorie non siano troppo dipendenti dalla situazione legale.\n\nIn conclusione: attribuire molta responsabilit\u00e0 per l\u2019attuale situazione migratoria alla Bossi-Fini \u00e8 certamente esagerato, anche se Bonino ha ragione nel dire che, con quella legge, l\u2019immigrazione regolare \u00e8 diventata molto pi\u00f9 complessa. Per lei un \u201cN\u00ec\u201d.", "lang": "it"}