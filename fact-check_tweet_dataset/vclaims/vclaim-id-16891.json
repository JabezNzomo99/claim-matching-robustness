{"title": "L\u2019Italia \u00e8 il paese pi\u00f9 disuguale d\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-16891", "url": "https://pagellapolitica.it/dichiarazioni/7603/litalia-e-il-paese-piu-disuguale-deuropa", "vclaim": "\"L\u2019ISTAT ci dice che l'Italia \u00e8 il Paese d'Europa con pi\u00f9 disuguaglianze sociali tra ricchi e poveri. Nel 2015 il 28,7% delle persone residenti in Italia \u00e8 a rischio esclusione sociale o povert\u00e0\".\n\nIn un post sulla sua pagina Facebook, Luigi Di Maio ha citato alcuni numeri sulla condizione sociale degli italiani. In particolare, ha detto che secondo l\u2019Istituto Nazionale di Statistica l\u2019Italia ha la maggior disuguaglianza economica. Andiamo a verificare se questo primato ci appartiene davvero.\n\nDi Maio fornisce una cifra sui residenti in Italia che sarebbero a rischio di esclusione sociale o povert\u00e0, che ha citato anche pochi giorni dopo in un\u2019altra occasione. La percentuale del 28,7 per cento \u00e8 corretta ed \u00e8 riportata con grande rilievo dall\u2019ISTAT.\n\nCon il valore del 28,7 per cento nel 2015, l\u2019Italia \u00e8 circa cinque punti percentuali al di sopra della media europea, stimata al 23,7 per cento, ma molto lontana dai valori massimi dell\u2019Unione. La Bulgaria raggiunge infatti il 41,3 per cento, la Romania il 37,4 e la Grecia il 35,7 per cento. Ma siamo anche lontani dai paesi dove il problema \u00e8 meno vivo, come la Repubblica Ceca (14 per cento) o la Svezia (16 per cento).\n\nL\u2019Italia infatti, con un coefficiente Gini di 0,324, fa meglio di Romania, Bulgaria e delle tre repubbliche baltiche, ed \u00e8 superata anche da Portogallo, Spagna e Grecia. Ma tra i grandi paesi europei ha il risultato peggiore, insieme al Regno Unito. I valori migliori si registrano in Slovenia e Slovacchia, che guidano la classifica davanti a Finlandia e Svezia.\n\nil paese europeo con le maggiori disuguaglianze sociali e che il 28,7 per cento dei residenti \u00e8 a rischio di povert\u00e0 o esclusione sociale. Quest\u2019ultima cifra \u00e8 corretta, mentre per quanto riguarda il primato \u00e8 vero che l\u2019Italia ha uno dei valori pi\u00f9 alti tra i grandi paesi europei - a pari merito con il Regno Unito - ma viene superata nella classifica da diversi altri paesi UE, tra cui gli altri del Sud Europa, le repubbliche baltiche, Romania e Bulgaria. \u201cN\u00ec\u201d per l\u2019esponente Cinque Stelle.", "lang": "it"}