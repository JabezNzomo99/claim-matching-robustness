{"title": "Perch\u00e9 i Paesi Bassi sono un paradiso fiscale", "subtitle": "", "author": "pagellapolitica.it", "date": null, "vclaim_id": "vclaim-id-51962", "url": "https://pagellapolitica.it/dichiarazioni/8570/perche-i-paesi-bassi-sono-un-paradiso-fiscale", "vclaim": "Il suo regime di tassazione delle societ\u00e0 \u00e8 infatti talmente favorevole da attrarre, riportava nel 2018 lo stesso governo olandese, 15 mila societ\u00e0 \u201ccassetta delle lettere\u201d nel Paese. Con questa espressione si intendono, come spiegava in un articolo del dicembre 2018 dedicato alla questione, quelle societ\u00e0 che non hanno personale e una reale attivit\u00e0 nei Paesi Bassi, ma solo la propria sede legale.\n\nQueste caratteristiche del sistema fiscale olandese sono state criticate anche dall\u2019Unione europea, che nel suo del giugno 2019 ha sottolineato come \u00abl\u2019elevato livello dei dividendi, delle royalty e degli interessi versati tramite i Paesi Bassi indica che la normativa tributaria del Paese \u00e8 impiegata dalle imprese impegnate nella pianificazione fiscale aggressiva\u00bb. Cio\u00e8, in parole semplici, il regime olandese \u00e8 talmente vantaggioso che le imprese multinazionali, e non solo, se ne approfittano per pagare quanto meno tasse possibile.\n\nAi Paesi Bassi l\u2019Ue ha chiesto di rimediare a questa situazione e, come confermano sia le istituzioni europee sia il governo olandese, alcune contromisure sono state prese, anche se la loro entrata in vigore \u2013 soprattutto per quanto riguarda la tassazione di interessi e \u2013 \u00e8 prevista a partire dal 2021.\n\nIn attesa di verificare gli effetti delle riforme annunciate, che i Paesi Bassi siano ad oggi considerati un paradiso fiscale lo testimonia, oltre ai fatti appena visti, anche una posizione ufficiale presa dal Parlamento europeo. La Commissione speciale sui crimini finanziari, evasione ed elusione fiscale dell\u2019istituzione comunitaria ha infatti inserito, a febbraio 2019, i Paesi Bassi tra gli Stati che hanno le caratteristiche del paradiso fiscale e che facilitano la pianificazione fiscale aggressiva da parte delle imprese. Insieme ai Paesi Bassi troviamo Belgio, Cipro, Ungheria, Irlanda, Lussemburgo e Malta.\n\nSecondo il Parlamento europeo, che ha approvato le conclusioni della Commissione speciale sopra citate, il regime adottato dai Paesi Bassi impone agli altri Stati dell\u2019Unione europea un costo netto ogni anno di 11,2 miliardi di euro. Queste sono tasse che le imprese, in particolare multinazionali, dovrebbero pagare nella Ue e invece \u2013 grazie ai vantaggi che assicura la tassazione nei Paesi Bassi \u2013 restano nelle casse delle societ\u00e0 private.\n\nMara Carfagna (Fi) ha sostenuto che l\u2019Olanda sia un paradiso fiscale. L\u2019affermazione \u00e8 corretta: il regime fiscale olandese per le societ\u00e0 attrae sul suo territorio migliaia di imprese, tra cui molte multinazionali, che ne approfittano per pagare molte meno tasse di quanto non dovrebbero fare nella grande maggioranza degli altri Stati membri dell\u2019Ue. Il danno stimato agli Stati dell\u2019Unione, a causa del regime vantaggioso olandese, \u00e8 di oltre 10 miliardi di euro all\u2019anno.\n\nIl Parlamento europeo ha criticato questo regime olandese, ritenendo abbia le caratteristiche tipiche dei paradisi fiscali, e la Ue ha chiesto ai Paesi Bassi di modificarlo. Alcuni cambiamenti sono stati approvati, entreranno in vigore nel 2021 e si vedr\u00e0 quindi nel futuro con quale impatto.", "lang": "it"}