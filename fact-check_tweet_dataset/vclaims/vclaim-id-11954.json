{"title": "Il governo Conte ha \u00abil pi\u00f9 alto consenso in Europa\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-11954", "url": "https://pagellapolitica.it/dichiarazioni/8163/il-governo-conte-ha-il-piu-alto-consenso-in-europa", "vclaim": "A su La7 il vicepresidente del Consiglio Luigi Di Maio ha dichiarato che, secondo uno studio dell\u2019Istituto Cattaneo, il governo gialloverde sarebbe il pi\u00f9 popolare d\u2019Europa. Ancora nella trasmissione di Myrta Merlino, Di Maio ha aggiunto che le istituzioni europee sono, al contrario, al minimo storico di consenso.\n\nL\u2019Istituto Cattaneo \u00e8 un prestigioso ente di ricerca economica e sociale con sede a Bologna e storicamente collegato alla rivista . Il 14 gennaio 2019, l\u2019istituto ha pubblicato un documento intitolato , nel quale si analizza la dinamica del consenso sia dei partiti di maggioranza e opposizione che dell\u2019esecutivo Lega-M5s.\n\nIl report fa anche un raffronto tra il consenso interno del governo italiano e quello di cui godono gli altri governi dell\u2019Ue, oltre che un confronto fra i primi sei mesi del governo Conte e i primi sei mesi degli altri governi Ue. Lo studio si basa sui dati disponibili sui siti e .\n\nLa prima cosa che lo studio mette in evidenza, a proposito dell\u2019Italia, \u00e8 che i partiti della maggioranza hanno complessivamente guadagnato consensi rispetto alle elezioni politiche di marzo: la variazione \u00e8 per lo pi\u00f9 dovuta alla crescita rilevata nei sondaggi della Lega, passata dal 17 per cento circa delle elezioni del 4 marzo al 32 per cento di media della seconda parte del 2018.\n\nStando all\u2019analisi tuttavia, il pur elevato consenso di cui gode il governo non \u00e8 il pi\u00f9 alto in assoluto fra i Paesi Ue. L\u2019esecutivo Conte \u00e8 comunque al secondo posto: soltanto il governo di Malta fa meglio. Il governo guidato dal 2013 da Joseph Muscat (del Partito Laburista) supera la soglia del 60 per cento di gradimento fra i propri concittadini.\n\nOsservando il grafico, emerge che dal giorno dell\u2019insediamento ad oggi il governo Conte \u00e8 quello che ha guadagnato di pi\u00f9 in termini di consenso (+8,4 per cento) rispetto agli altri governi Ue; non \u00e8 quello con pi\u00f9 consenso nell\u2019Unione, anche se detiene il primato fra i Paesi pi\u00f9 grandi.\n\nQual \u00e8 lo stato di salute delle istituzioni comunitarie, invece? Per capirlo, ci aiuta l\u2019Eurobarometro standard, una indagine commissionata dagli organi comunitari che due volte l\u2019anno informa, tra le altre cose, sulla percezione dei cittadini sulle istituzioni europee. Per i dati relativi all\u2019autunno 2018 (rilevazione 90), gli unici dati disponili sono quelli preliminari (\u201cfirst results\u201d): il report completo non \u00e8 stato ancora diffuso.\n\nGi\u00e0 dal primo grafico \u00e8 evidente che il \u201cminimo\u201d non \u00e8 oggi: in passato ci sono stati anche picchi pi\u00f9 bassi, anche prima del 2015. Questo \u00e8 confermato anche dal trend nella risposta a un\u2019altra domanda, ovvero: \u00abIn generale, l\u2019Ue le evoca un\u2019immagine molto positiva, abbastanza positiva, neutrale, abbastanza negativa o molto negativa?\u00bb.\n\nAnche qui, la tendenza \u00e8 molto diversa rispetto a quanto affermato da Di Maio: addirittura, in questo caso nell\u2019ultima rilevazione disponibile si \u00e8 segnalato un sorpasso, poich\u00e9 sono pi\u00f9 coloro i quali ritengono che la propria voce in Ue rispetto a coloro che ritengono il contrario (49 per cento - 47 per cento).\n\nCome si sentano i cittadini UE riguardo il futuro dell\u2019Unione \u00e8 un\u2019altra domanda che trova risposta nell\u2019Eurobarometro. Nel grafico sono sintetizzate le risposte. In questo caso, non sono disponibili i dati per l\u2019autunno 2018.\n\nE che cosa ne pensano gli europei della moneta unica? In questo caso abbiamo preso come riferimento solo i dati relativi ai cittadini dei Paesi della zona euro. La sintesi \u00e8 la seguente:\n\nGli italiani sono, dati alla mano, pi\u00f9 euroscettici rispetto alla media Ue; ma, anche guardando solo l\u2019Italia, non si ha riscontro di una \u201cfiducia ai minimi\u201d. Qual \u00e8 invece l\u2019opinione degli italiani sull\u2019Unione? Ce lo mostra il grafico qui sotto.\n\nAnche in questo caso gli italiani sono pi\u00f9 freddi sull\u2019UE rispetto alla media dei 28 Paesi, ma come prima il minimo di fiducia non \u00e8 in questo momento storico. E pensano di essere ascoltati dagli organi comunitari? Vediamo.\n\nLo scarto fra l\u2019opinione dei cittadini italiani e la media dei 28 paesi UE \u00e8 molto netto, ma dalla primavera del 2017 si nota un lieve miglioramento nella percezione degli italiani circa l\u2019importanza delle proprie opinioni in UE. Anche le aspettative sul futuro dell\u2019Unione, come mostra il successivo diagramma, sono per lo pi\u00f9 ottimistiche.\n\nLuigi Di Maio ha dichiarato, citando uno studio realizzato dall'Istituto Cattaneo, che la coalizione M5s-Lega \u00e8 il governo con il pi\u00f9 alto indice di gradimento in Europa e che le istituzioni e i governi europei sono \u00abai minimi storici\u00bb. Il leader del M5s meriterebbe un \u201cC\u2019eri quasi\u201d per quanto ha detto circa lo studio dell\u2019Istituto Cattaneo, ma un verdetto molto pi\u00f9 severo per quanto detto sull\u2019Unione Europea.\n\nIl governo gialloverde non \u00e8 il pi\u00f9 popolare in assoluto fra i governi Ue, ma \u00e8 il pi\u00f9 popolare fra i Paesi pi\u00f9 grandi e comunque gode di un consenso invidiabile, con la miglior crescita in Europa dal giorno di insediamento, secondo i sondaggi. Circa la seconda affermazione non ci siamo proprio, anzi: dati alla mano, sia in Ue sia in Italia, la tendenza sulla percezione delle istituzioni e della moneta unica vede un ottimismo e una fiducia in crescita. Certo, l\u2019Italia rimane in generale pi\u00f9 scettica rispetto alla media degli altri Paesi europei. Di giudizio per\u00f2 dobbiamo darne uno solo, e valutando nel complesso Di Maio si merita un \u201cN\u00ec\u201d.", "lang": "it"}