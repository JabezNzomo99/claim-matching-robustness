{"title": "Lombardia & embargo alla Russia: a che prezzo?", "subtitle": "", "author": "pagellapolitica.it", "date": null, "vclaim_id": "vclaim-id-11240", "url": "https://pagellapolitica.it/dichiarazioni/7221/lombardia-embargo-alla-russia-a-che-prezzo", "vclaim": "Il dato citato da Maroni \u00e8 tratto da uno studio della Cgia di Mestre: la Lombardia avrebbe perso 1,18 miliardi di euro lo scorso anno (non 1,8 miliardi come riportato nel titolo dell'articolo di ). Le elaborazioni della si basano a loro volta su dati e mostrano come complessivamente l'export italiano in Russia sia calato di 3,6 miliardi da prima a dopo l'embargo. Secondo la Cgia tra il 2013 e il 2015 gli export lombardi in Russia sono calati di quasi 1,2 miliardi di euro, come dice Maroni, facendo della Lombardia la regione maggiormente colpita. Andando a osservare direttamente i dati Istat si ritrova infatti una variazione percentuale di -31% per gli export e -21% per gli import tra il nostro paese e Mosca tra maggio 2014 e maggio 2015.\n\nSe da un lato l'export verso la Russia ha senz'altro subito una flessione, con per l'Unione, dall'altro \u00e8 importante vedere se vi sia stato un \"dirottamento\" degli stessi export verso altri partner commerciali. Secondo la infatti, dall'inizio dell'embargo, l'export complessivo di prodotti agroalimentari dei Paesi dell'Unione verso l'estero \u00e8 complessivamente aumentato del 5,7%. Questo perch\u00e8 le perdite dovute all'incrinamento dei rapporti con la Russia sono state compensate dall'apertura verso altri mercati, come la Cina, la Corea del Sud, l'Egitto e gli Stati Uniti. Se si guarda ai singoli settori, si nota che la compensazione non \u00e8 avvenuta per tutti i prodotti: mentre per le carni le esportazioni sono aumentate o rimaste costanti nonostante le perdite sul mercato russo, per formaggi e verdure il saldo complessivo \u00e8 negativo, ovvero la chiusura del mercato russo non \u00e8 stata compensata completamente dalle vendite in altri Paesi.\n\nSe guardiamo nello specifico al vediamo che a fronte di un calo delle esportazioni in Russia, pari a oltre il 30% (confrontando il periodo agosto 2013-luglio 2014 con il periodo agosto 2014-luglio 2015), le esportazioni di prodotti agroalimentari fuori dall'Ue sono aumentate del 10%. Le esportazioni tra l'Italia e gli altri Paesi dell'UE28 sono invece calate del 5%. Complessivamente il valore delle esportazioni italiane nell'agroalimentare \u00e8 rimasto pressoch\u00e9 costante (quasi 34 miliardi sia nel periodo 2013-2014 che nel periodo 2014-2015).\n\nAnche secondo l'Istat ( ), le esportazioni italiane nel periodo gennaio-maggio 2015 sono state maggiori dello stesso periodo del 2014 (4,1%) e anche il saldo della bilancia commerciale \u00e8 positivo.\n\nI dati sopra presentati riguardano rispettivamente l'Europa e l'Italia. Vale lo stesso ragionamento per la Lombardia? Second (Serie storiche), tra il 2014 e il 2015 le esportazioni della Regione sono aumentate dell'1,5%. In particolare quelle nord-occidentali avrebbero beneficiato di aumenti dell'export verso Paesi come Spagna (+9,3%), Romania (+11,1%), Stati Uniti (+27,4%), India (+11,1%) e la zona oceanica (+15,9%).\n\nI dati citati da Maroni riprendono correttamente quanto riportato dall'articolo della Cgia. Per completezza bisognerebbe per\u00f2 aggiungere che l'export \u00e8 complessivamente aumentato e che le perdite russe sono compensate da un aumento di export in altre zone del mondo, anche se con differenze tra settori produttivi.", "lang": "it"}