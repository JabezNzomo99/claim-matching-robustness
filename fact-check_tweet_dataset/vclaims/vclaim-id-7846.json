{"title": "Nei, staten betaler ikke 32 000 ganger mer for en sau tatt av ulv, enn hva bonden ville f\u00e5tt fra slakteriet", "subtitle": "\u00abSl\u00f8seriombudsmannen\u00bb innr\u00f8mmer at slakteprisen p\u00e5 1,69 kroner per sau er et ekstremeksempel.", "author": "www.faktisk.no", "date": null, "vclaim_id": "vclaim-id-7846", "url": "https://www.faktisk.no/faktasjekker/DnL/nei-staten-betaler-ikke-32-000-ganger-mer-for-en-sau-tatt-av-ulv-enn-hva-bonden-ville-fatt-fra-sla", "vclaim": "Mange nordmenn spiser pinnekj\u00f8tt av sau p\u00e5 julaften, og allerede f\u00f8rste juledag kom Facebook-siden Sl\u00f8seriombudsmannen med f\u00f8lgende oppfordring til sine f\u00f8lgere:\n\n\u00abSl\u00f8seriombudsmannen\u00bb opptrer anonymt, og er kjent for \u00e5 ta tak i det hen mener er misbruk av offentlige skattepenger. Hen har egen spalte i Vi Menn, og har over 25 000 f\u00f8lgere p\u00e5 Facebook.\n\nBakgrunnen var f\u00f8lgende regnestykke, komponert av \u00abSl\u00f8seriombudsmannen\u00bb selv, og presentert i Facebook-posten:\n\nHer er alts\u00e5 16,3 millioner kroner delt p\u00e5 300 sauer, som igjen er delt p\u00e5 en slaktepris p\u00e5 1,69 kroner per sau. Vi skal komme n\u00e6rmere tilbake til disse tallene.\n\nRegnestykket ser tilforlatelig ut, og 54 300 ER faktisk 32 150 ganger mer enn 1,69. Men kan det virkelig stemme at staten betaler 32 150 ganger s\u00e5 mye for en sau tatt av ulv, som hva bonden ville f\u00e5tt fra slakteriet? Det er denne p\u00e5standen vi skal faktasjekke her.\n\nVi kontakter \u00abSl\u00f8seriombudsmannen\u00bb og sp\u00f8r om hen har ytterligere dokumentasjon p\u00e5 p\u00e5standen. Vi f\u00e5r f\u00f8lgende svar:\n\n\u00abSl\u00f8seriombudsmannen\u00bb innr\u00f8mmer at slakteprisen p\u00e5 1,69 kroner per sau er et ekstremeksempel. Hen mener ogs\u00e5 at det ikke er relevant \u00e5 skille p\u00e5 sauer og lam, siden hen har tatt utgangspunkt i \u00e9n spesifikk sau. Ellers skriver hen dette om regnestykket sitt:\n\nI Facebook-posten blir det vist til to nyhetssaker som kilder, en fra NRK.no og en fra Nationen. Vi begynner med f\u00f8rstnevnte sak, hvor tallene 16 300 000 og 300 er hentet fra. I ingressen st\u00e5r det:\n\nS\u00e5 langt ser det ut til at f\u00f8rste del av \u00abSl\u00f8seriombudsmannens\u00bb regnestykke stemmer. Men leser vi litt videre f\u00e5r vi opplyst f\u00f8lgende:\n\nErstatningen p\u00e5 16,3 millioner kroner til saueeierne er alts\u00e5 ikke utbetalt fordi sauen er tatt av ulv. P\u00e5 sine nettsider skriver Fylkesmannen i Oppland dette:\n\nVi kontakter Sidsel R\u00f8hneb\u00e6k hos Fylkesmannen i Oppland for en n\u00e6rmere forklaring. Hun forteller at r ble utarbeidet av Klima- og milj\u00f8departementet etter at ulveskader i de ber\u00f8rte omr\u00e5dene i Akershus og Oppland ble kjent. Satsene ble deretter utarbeidet av Milj\u00f8direktoratet, og utbetalingen er helt ekstraordin\u00e6r i st\u00f8rrelse:\n\nI stedet m\u00e5tte saueeierne holde sauene sine p\u00e5 innmarksbeite, hvor sauene g\u00e5r inngjerdet. Steinar Fossum, ogs\u00e5 hos Fylkesmannen i Oppland, forklarer:\n\nHos endte denne summen p\u00e5 2 664 914 kroner, etter at det kom inn 52 s\u00f8knader. Til sammen ble det alts\u00e5 utbetalt dr\u00f8yt 16,4 millioner p\u00e5 denne ordningen til saueb\u00f8nder i de to fylkene. Slik fordeler erstatningsutbetalingene fra fylkesmennene i Oppland og Oslo- og Akershus seg sammenlagt:\n\nHva med de d\u00f8de sauene?\n\nDet er alts\u00e5 ikke riktig at de dr\u00f8ye 16 millionene ble utbetalt av staten for sauer tatt av ulv - de ble derimot utbetalt som kompensasjon fordi ulven gjorde det vanskelig \u00e5 sette ut sauene p\u00e5 utmarksbeite.\n\nFylkesmannen i Oppland skriver riktignok f\u00f8lgende etter de 303 sauedrapene for\u00e5rsaket av den s\u00e5kalte Hurdalsulven:\n\nDenne erstatningen utgj\u00f8r if\u00f8lge Fylkesmannen i Oppland 2 355 502 kroner, fordelt p\u00e5 758 drepte sauer (315 s\u00f8yer og 443 lam). I Oslo og Akershus har de utbetalt ordin\u00e6r rovvilterstatning knyttet til Hurdalsulven p\u00e5 449 050 kroner. Erstatningen der gikk til seks s\u00f8kere med til sammen 155 drepte sauer (31 s\u00f8yer og 124 lam). Grunnen til at det er betalt ut erstatning for flere enn de 303 p\u00e5vist drepte sauene er if\u00f8lge Sidsel R\u00f8hneb\u00e6k at ogs\u00e5 sauer hvor det ikke er p\u00e5vist, men sannsynligjort at de er tatt av ulv, er erstattet. Dette er regulert i en egen forskrift, og grunnsatser for erstatninger er utarbeidet av NIBIO for Milj\u00f8direktoratet. I tillegg til grunnsatsene regnes det ut et variabelt tillegg basert p\u00e5 blant annet tap av avlsverdi og f\u00f8lgekostnader.\n\nTil sammen er det alts\u00e5 utbetalt 2 804 552 kroner i rovvilterstatning for sauer drept av Hurdalsulven fordelt p\u00e5 de to fylkesmannsembetene. Det gir en gjennomsnittlig erstatning per sau p\u00e5 3072 kroner.\n\nFaktisk.no har ikke f\u00e5tt tall fra fylkesmennene som gj\u00f8r det mulig \u00e5 skille p\u00e5 erstatningssummene p\u00e5 sau og lam.\n\nHvor mye er en sau verdt?\n\nS\u00e5 til neste del av \u00abSl\u00f8seriombudsmannens\u00bb regnestykke, hvor hen opererer med en slaktepris p\u00e5 1 krone og 69 \u00f8re. Tallet er hentet fra en sak i Nationen i \u00e5r, hvor sauebonde R\u00f8nnaug Torheim forteller at hun fikk fem \u00f8re for kiloen i slaktepris for en sau som if\u00f8lge henne selv var \u00abganske feit og fire \u00e5r gammel\u00bb.\n\nFaktisk.no kontakter Nortura, som er markedsregulator for sauekj\u00f8tt i Norge, og som l\u00f8pende publiserer tabeller med avregningspriser for blant annet sau og lam. Fagsjef for sm\u00e5fe, Finn Avdem, mener eksempelet i Nationen ikke er representativt:\n\nVi sp\u00f8r Avdem hvor mye Nortura faktisk betalte i gjennomsnittlig slaktepris per kilo sau i 2017. Avdem forteller at det finnes to kategorier sau, \u00abung sau\u00bb og \u00absau\u00bb:\n\nFor lam opplyser Avdem at gjennomsnittlig avregningspris, inkludert tilleggsytelser, var 46,04 kroner per kilo i 2017. Dette er en nedgang p\u00e5 litt over 5 kroner fra 2015 p\u00e5 grunn av overproduksjon av lammekj\u00f8tt.\n\nNortura utbetaler ogs\u00e5 i forbindelse med slakt to tilskudd p\u00e5 sau p\u00e5 vegne av staten, grunntilskudd og distriktstilskudd. Grunntilskuddet er likt for alle, mens distriktstilskuddet varierer med hvor du bor i landet - fra kr 0 per kilo til kr 14,20 per kilo. I snitt i 2017 betalte Nortura ut kr 3,36 i grunntilskudd per kilo sau og kr 6,28 i distriktstilskudd per kilo sau.\n\nDa disse tilskuddene ikke kan regnes som ren slakteverdi velger vi \u00e5 ikke regne med dette videre.\n\nSlakteprisen p\u00e5 b\u00e5de sau og lam har alts\u00e5 g\u00e5tt ned de siste \u00e5rene. Men har det g\u00e5tt s\u00e5 langt at staten betaler hele 32 000 ganger s\u00e5 mye for en sau tatt av ulv, som hva bonden ville f\u00e5tt fra slakteriet?\n\nVi tar her utgangspunkt i de 913 sauene (346 s\u00f8yer og 567 lam) som ble erstattet gjennom rovvilterstatningsordningen etter Hurdalsulvens herjinger i fylkesmannsembetene i Oppland og Oslo- og Akershus. Tidligere i faktasjekken kom vi frem til at staten utbetalte 3072 kr i gjennomsnittlig erstatning per sau. Men hva ville slakteprisen ha v\u00e6rt?\n\nVi kjenner ikke vekten p\u00e5 hver eneste sau som ble erstattet, men Nortura-tilknyttede Animalia AS f\u00f8rer slaktestatistikk over Nortura-slakteriene, som dekker rundt 70 % av markedet. Her finner vi ogs\u00e5 en middelverdi for slaktevekt p\u00e5 lam og sau. For ung sau og sau samlet var denne middelvekten i 2017 p\u00e5 30 kilo. For lam var tallet 17,88 kilo. Da blir regnestykket slik:\n\u2022 For en sau med gjennomsnittlig slaktevekt i 2017 var slakteprisen 30 x 11,15 kroner = 334,50 kroner.\n\u2022 For et lam med gjennomsnittlig slaktevekt i 2017 var slakteprisen 17,88 x 46,04 kroner = 823,20 kroner.\n\nRegner vi med den gjennomsnittlige erstatningssummen p\u00e5 3072 kroner fra tidligere i faktasjekken f\u00e5r vi dette resultatet:\n\u2022 For sau er erstatningssummen gjennom rovvilterstatningsordningen 3072 / 334,50 = 9,2 ganger st\u00f8rre enn slakteverdien.\n\u2022 For lam er erstatningssummen gjennom rovvilterstatningsordningen 3072 / 823,20 = 3,7 ganger st\u00f8rre enn slakteverdien.", "lang": "no"}