{"title": "Nei, Norge opplevde ikke relativt sett st\u00f8rre befolkningsvekst enn India fra 1995 til 2016", "subtitle": "I denne perioden hadde Norge en befolkningsvekst p\u00e5 20,2 prosent, mens India hadde en befolkningsvekst p\u00e5 37,9 prosent.", "author": "www.faktisk.no", "date": null, "vclaim_id": "vclaim-id-22188", "url": "https://www.faktisk.no/faktasjekker/LkN/nei-norge-opplevde-ikke-relativt-sett-storre-befolkningsvekst-enn-india-fra-1995-til-2016", "vclaim": "Justis-, beredskaps- og innvandringsminister Sylvi Listhaug (Frp) var torsdag 1. februar i NRKs Politisk kvarter for \u00e5 debattere innvandringspolitikk med Arbeiderpartiets innvandringspolitiske talsperson Masud Gharahkhani. Gharahkhanis poeng var at Arbeiderpartiet har lange tradisjoner for en streng innvandringspolitikk og han viste til innvandringsstoppen partiet innf\u00f8rte i 1975.\n\nTil dette svarte Listhaug at f\u00e5 vesteuropeiske land har hatt s\u00e5 stor befolkningsvekst som Norge, og at majoritetsbefolkningen andelsmessig er redusert mer enn andre steder. For \u00e5 konkretisere omfanget av innvandringen til Norge i nyere tid, sa Listhaug f\u00f8lgende:\n\nKort tid etter publiserte hun et innlegg p\u00e5 Facebook der hun skrev det samme:\n\nInnlegget er delt 580 ganger og har f\u00e5tt over 4000 reaksjoner. Listhaug viser i innleggsteksten til boken \u00abDet internasjonale gjennombruddet\u00bb av Terje Tvedt. P\u00e5 sp\u00f8rsm\u00e5l fra Faktisk.no bekrefter hennes r\u00e5dgiver Espen Teigen at Tvedts bok er kilde for opplysningene. Og ganske riktig, p\u00e5 side 209 i e-boka st\u00e5r f\u00f8lgende:\n\nDet er ingen notehenvisning til disse opplysningene og det er eller heller ikke referert til kilder p\u00e5 andre m\u00e5ter.\n\nI og med at p\u00e5standene fremmet av Sylvi Listhaug og Terje Tvedt er innholdsmessig like, er dette en faktasjekk av b\u00e5de Listhaug og Tvedt. B\u00e5de i innlegget og i boken er disse to faktuelle p\u00e5standene fremmet etter hverandre:\n\u2022 I perioden 1995 til 2016 har vi relativt sett, hatt en st\u00f8rre nettoinnvandring enn USA noen gang hadde etter borgerkrigen, 1860-1865.\n\nI denne faktasjekken skal vi unders\u00f8ke riktigheten av den f\u00f8rste p\u00e5standen. Den andre p\u00e5standen har vi gjennomg\u00e5tt i denne faktasjekken, publisert fredag 9. februar:\n\nSSB forklarer forskjellen mellom relative og absolutte tall slik: Relative tall er tall som er satt i forhold til andre tall, mens absolutte tall er tallene vi f\u00e5r n\u00e5r vi teller noe.\n\nI denne faktasjekken skal vi ta for oss de relative tallene n\u00e5r vi ser p\u00e5 befolkningsveksten i Norge og i India i perioden 1995 til 2016. Her har FNs befolkningskontor sammenliknbare tall:\n\u2022 For Norges del steg befolkningen i l\u00f8pet av disse \u00e5rene fra 4,37 millioner til 5,25 millioner. Det inneb\u00e6rer en vekst p\u00e5 20,2 prosent.\n\u2022 For Indias del steg befolkningen i samme periode fra 960 millioner til 1 324 millioner. Dette tilsvarer en vekst p\u00e5 37,9 prosent.\n\nDet samme bildet tegner seg om vi ser p\u00e5 tallene fra OECD. De nyeste tallene her er fra 2013. Ser man p\u00e5 perioden 1995 - 2013 her, hadde Norge en befolkningsvekst p\u00e5 16,5 prosent, mens India hadde en befolkningsvekst p\u00e5 31 prosent.\n\nHvis vi sammenlikner befolkningsveksten i Norge med resten av Europa, ser vi at Norge er blant landene med h\u00f8yest befolkningsvekst i forhold til folketall.", "lang": "no"}