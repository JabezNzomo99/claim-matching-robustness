{"title": "L\u2019Isis ha il \u201cbilancio\u201d di una citt\u00e0 italiana", "subtitle": "", "author": "pagellapolitica.it", "date": null, "vclaim_id": "vclaim-id-648", "url": "https://pagellapolitica.it/dichiarazioni/6903/lisis-ha-il-bilancio-di-una-citta-italiana", "vclaim": "Come abbiamo visto in questa analisi, le entrate del cosiddetto Stato Islamico sono stimate di solito tra 1 e 3 milioni di dollari al giorno. In un anno, possiamo quindi considerare plausibile una cifra tra i 365 milioni e i 1.195 miliardi di dollari. Le poche stime complessive sulle entrate annuali sono intorno al margine pi\u00f9 alto di questa forbice, come quella calcolata dal ministro degli Esteri Gentiloni, che ha parlato di \u201cpi\u00f9 o meno\u201d un miliardo di dollari l\u2019anno. Notiamo per\u00f2 che l\u2019intensificarsi dell\u2019offensiva internazionale ha avuto assai probabilmente conseguenze economiche: gli attacchi alle zone petrolifere nella Siria orientale potrebbero portare a un drastico calo nella produzione, riportava pochi giorni fa il .\n\nDi conseguenza non \u00e8 possibile fare una stima del \"Pil dell'Isis\" per almeno due ragioni: la prima \u00e8 che il cosiddetto Stato Islamico non \u00e8 un\u2019entit\u00e0 statuale riconosciuta da nessuno, e le fonti ufficiali si guardano bene dal considerare una metrica simile quando ne parlano. La seconda \u00e8 che si tratta di zone di conflitto tra le pi\u00f9 \u201ccalde\u201d del pianeta, in cui la linea del fronte si sposta di frequente: solo negli ultimi mesi l\u2019Isis ha perso diversi territori, da ultimo la citt\u00e0 di Sinjar, nell\u2019Iraq nordoccidentale.\n\nInsomma, la parte di Siria e Iraq controllata dall\u2019Isis non \u00e8 stabile, ragione per cui non \u00e8 possibile stimare il totale delle attivit\u00e0 economiche che vi si svolgono. Sicuramente queste sono molto calate rispetto ai livelli pre-conflitto: la Banca Mondiale ritiene che il Pil della Siria sia calato in media del 15,4% tra 2011 e 2014, con un ulteriore -16% circa previsto per il 2015; nel frattempo, l\u2019economia irachena si \u00e8 ridotta del 2,4% nel 2014 e si prevede per il 2015 una crescita limitata allo 0,5%.\n\nDal grafico \u00e8 evidente che il paragone che fa Di Maio con un Comune italiano \u00e8 sensato, considerando le entrate. Le prime venti citt\u00e0 italiane per popolazione, infatti, hanno entrate in un che va dai 373 milioni di Modena agli 8,6 miliardi di Milano. Se classifichiamo questi Comuni per l\u2019entit\u00e0 delle entrate, anzich\u00e9 per la popolazione,\n\nIl riferimento che Di Maio fa al Pil dell'Isis rischia di confondere le idee, perch\u00e9 \u00e8 necessario tenere ben distinto il \u201cbilancio\u201d dell\u2019organizzazione terroristica con le attivit\u00e0 economiche che si svolgono nei territori sotto il suo controllo. Se consideriamo invece le entrate del cosiddetto Stato Islamico, \u00e8 possibile fare un confronto con i bilanci dei Comuni italiani.\n\nNe emerge che, in effetti, i volumi di denaro coinvolti sono simili a quelli di un nostro grande Comune: tenendo conto delle stime pi\u00f9 diffuse sulle entrate dell\u2019Isis - valutate intorno a un miliardo di dollari l\u2019anno - siamo intorno al decimo posto di questa strana classifica comparata. Poich\u00e9 Di Maio fa un po\u2019 di confusione con la misura da valutare e visto che stiamo parlando di centri con dimensioni poco pi\u00f9 che \u201cmedie\u201d, la nostra valutazione della sua dichiarazione \u00e8 un \u201cN\u00ec\u201d.", "lang": "it"}