{"title": "Brunetta e l\u2019elezione del capogruppo di Forza Italia", "subtitle": "", "author": "pagellapolitica.it", "date": null, "vclaim_id": "vclaim-id-733", "url": "https://pagellapolitica.it/dichiarazioni/6946/brunetta-e-lelezione-del-capogruppo-di-forza-italia", "vclaim": "\"Astrattamente posso essere anche d'accordo su questa idea di votare i capigruppo alla Camera, ma non \u00e8 previsto dal nostro statuto [...]. I capigruppo sono sempre stati acclamati tutti su proposta di Berlusconi: questa \u00e8 la regola. Non mi sembra che ci sia mai stata una verifica di met\u00e0 mandato anzi, taluni bravissimi capigruppo di Fi sono rimasti in carica anche per due legislature\".\n\nForse non tutti sanno che ai primi di dicembre c\u2019\u00e8 stata agitazione all\u2019interno del gruppo parlamentare di Forza Italia alla Camera. Una parte dei deputati di Forza Italia, guidata dall\u2019ex ministro per i Rapporti con il Parlamento Elio Vito, ha esposto una serie di critiche nei confronti della gestione dell\u2019attuale capogruppo Renato Brunetta e ha chiesto che si voti per rinnovare la carica. Dal marzo 2013, il gruppo parlamentare - allora ancora denominato \u201cPopolo della Libert\u00e0\u201d - \u00e8 passato da una consistenza numerica iniziale di 98 membri ai 53 attuali.\n\nBrunetta, capogruppo dall\u2019inizio della legislatura, ha ribattuto dicendo che la votazione del capogruppo alla Camera non \u00e8 prevista dallo statuto. Vediamo se \u00e8 vero.\n\n\u00ab \u00c8 eletto all\u2019inizio della legislatura dall\u2019assemblea a maggioranza assoluta e rimane in carica per tutta la sua durata. Nel caso vi sia un\u2019unica candidatura, l\u2019assemblea pu\u00f2 eleggere il presidente mediante acclamazione, diversamente procede per appello nominale, ovvero, nel caso richiesto da almeno un terzo, mediante scrutinio segreto\n\nAl contrario di quanto dice Brunetta, insomma, lo statuto del gruppo di Forza Italia alla Camera prevede a rigore un\u2019elezione a maggioranza. L\u2019elezione per acclamazione \u00e8 prevista solo nel caso ci sia un solo candidato e dunque, formalmente, \u00e8 l\u2019eccezione e non la regola.\n\nQuanto al passato, i capigruppo di Forza Italia (e Pdl) sono stati in effetti particolarmente stabili: appena sette, compreso Brunetta, in oltre vent\u2019anni. In un caso, come ha ricordato lui stesso, un capogruppo \u00e8 rimasto in carica due legislature. Nella XII legislatura XIII legislatura XIV XV XVI\n\nTuttavia, a differenza di quanto dichiarato da Brunetta, le cronache parlamentari permettono di ricostruire che il capogruppo di Forza Italia alla Camera non sia sempre stato \u201cacclamato\u201d (anche se quasi certamente si \u00e8 sempre trattato del candidato \u201cindicato\u201d da Berlusconi). Gi\u00e0 nel 1994 ci furono scontri molto accessi all\u2019interno del gruppo parlamentare per sostituire il dimissionario Della Valle, con addirittura cinque candidati fu poi eletto si effettu\u00f2 una votazione con tre candidati\n\nRenato Brunetta sbaglia quando dice che la \u201cregola\u201d sia l\u2019elezione del capogruppo alla Camera per acclamazione, perch\u00e9 lo statuto del suo gruppo parlamentare prevede esplicitamente una votazione. \u00c8 vero per\u00f2 che, dal 2001 a questa parte, i capigruppo sono stati eletti senza candidature multiple, cos\u00ec come \u00e8 vero che un capogruppo \u00e8 rimasto in carica due legislature. \u201cPinocchio andante\u201d per Brunetta.", "lang": "it"}