{"title": "Jak\u0105 instrukcj\u0119 wyda\u0142 szef BOR-u Janicki?", "subtitle": "Jak\u0105 instrukcj\u0119 wyda\u0142 szef BOR-u Janicki? Sprawdzamy co na ten temat powiedzia\u0142 Mariusz B\u0142aszczak. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-6536", "url": "https://demagog.org.pl/wypowiedzi/jaka-instrukcje-wydal-szef-bor-u-janicki/", "vclaim": "10 marca 2016 szef BOR p\u0142k Andrzej Pawlikowski oraz jego zast\u0119pca p\u0142k Jacek Lipski poinformowali \u017ce instrukcja z 2009 dot. prowadzenia gospodarki transportowej w BOR, podpisana przez \u00f3wczesnego szefa BOR gen. bryg. Mariana Janickiego, by\u0142a niezgodna z zaleceniami producenta pojazd\u00f3w. Producent opon okre\u015bla\u0142 mo\u017cliwy czas u\u017cytkowania opon na 3 lata (2 od pierwszego zamontowania), podczas gdy instrukcja gen. Janickiego pozwala\u0142a na u\u017cytkowanie jej przez 6 lat.\n\nNale\u017cy zwr\u00f3ci\u0107 uwag\u0119 \u017ce gen. Janicki nie by\u0142 bezpo\u015brednim poprzednikiem p\u0142k Pawlikowskiego. Przed obj\u0119ciem stanowiska przez gen. Pawlikowskiego BORem dowodzi\u0142 p\u0142k Krzysztof Klimek. Notabene, za czas\u00f3w jego dow\u00f3dztwa powsta\u0142a instrukcja z 2013 roku, kt\u00f3ra przewidywa\u0142a mo\u017cliwo\u015b\u0107 wykorzystania opon w pojazdach VIP\u00f3w na co najmniej 4 lata.\n\nPo wypadku Andrzeja Dudy BOR zleci\u0142 wymian\u0119 opon we wszystkich samochodach pancernych oraz kontrol\u0119 w pozosta\u0142ych pojazdach. Zmniejszono r\u00f3wnie\u017c okres przydatno\u015bci opon do 2 lat, lub 10 000 km przebiegu (w zale\u017cno\u015bci co nast\u0105pi wcze\u015bniej).", "lang": "pl"}