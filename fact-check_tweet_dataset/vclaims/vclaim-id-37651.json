{"title": "Haradinaj do t\u00eb vazhdoj\u00eb ta marr\u00eb pag\u00ebn prej 2,950 euro", "subtitle": "", "author": "kallxo.com", "date": null, "vclaim_id": "vclaim-id-37651", "url": "https://kallxo.com/krypometer/haradinaj-do-te-vazhdoj-te-merre-pagen-prej-2950-euro/", "vclaim": "Kryeministri \u00ebsht\u00eb vet\u00ebm nj\u00ebri nga personat q\u00eb do t\u2019i ulet paga me ligjin p\u00ebr pagat krahasuar me pag\u00ebn aktuale. Mir\u00ebpo, pozita e kryeministrit t\u00eb Kosov\u00ebs paguhej 1 mij\u00eb e 443 euro n\u00eb muaj, deri n\u00eb koh\u00ebn kur n\u00eb krye t\u00eb qeveris\u00eb erdhi Ramush Haradinaj.\n\n\u201cN\u00ebse nj\u00eb individ, zyrtar apo funksionar publik, p\u00ebrfitonte p\u00ebrpara hyrjes n\u00eb fuqi t\u00eb k\u00ebtij ligji, nj\u00eb pag\u00eb t\u00eb plot\u00eb (paga baz\u00eb me t\u00eb gjitha llojet e shtesave t\u00eb rregullta), q\u00eb \u00ebsht\u00eb m\u00eb e madhe se paga e plot\u00eb e parashikuar me k\u00ebt\u00eb ligj, ai do t\u00eb p\u00ebrfitoj\u00eb pag\u00ebn e re sipas dispozitave t\u00eb k\u00ebtij ligji dhe nj\u00eb shtes\u00eb transitore t\u00eb posa\u00e7me t\u00eb barabart\u00eb me diferenc\u00ebn nd\u00ebrmjet pag\u00ebs s\u00eb vjet\u00ebr dhe pag\u00ebs s\u00eb re\u201d, thot\u00eb neni 27 i k\u00ebtij projektligji.\n\nKjo do t\u00eb thot\u00eb se n\u00ebse ky ligj hyn n\u00eb fuqi, n\u00eb vitin e par\u00eb t\u00eb zbatimit t\u00eb tij, Haradinaj do t\u00eb kompensohet me shtesa duke e barazuar pag\u00ebn q\u00eb e ka pasur.\n\nDo t\u00eb thot\u00eb, t\u00eb lartp\u00ebrmendurit do t\u2019i marrin shtesat transitore t\u00eb pashkall\u00ebzuara \u201cderisa paga e re barazohet me pag\u00ebn e vjet\u00ebr\u201d.", "lang": "sq"}