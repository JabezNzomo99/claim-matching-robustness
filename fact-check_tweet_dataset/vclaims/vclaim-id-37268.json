{"title": "No, la pressione fiscale slovena non \u00e8 la met\u00e0 di quella italiana", "subtitle": "", "author": "pagellapolitica.it", "date": null, "vclaim_id": "vclaim-id-37268", "url": "https://pagellapolitica.it/dichiarazioni/8094/no-la-pressione-fiscale-slovena-non-e-la-meta-di-quella-italiana", "vclaim": "Durante un intervento nella trasmissione televisiva , su La7, il presidente della Regione Autonoma Friuli Venezia Giulia Massimiliano Fedriga (Lega) ha parlato dell'attuale situazione economica del Paese, della pressione fiscale e della delocalizzazione delle aziende italiane all\u2019estero. Nel fare riferimento, nello specifico, alla pressione fiscale complessiva, ha dichiarato che in Slovenia i valori sono la met\u00e0 di quelli italiani.\n\nL\u2019Organizzazione per la Cooperazione e lo Sviluppo Economico (OCSE, o OECD secondo la sigla inglese) raccoglie diverse informazioni e dati riguardo la tassazione nei suoi 36 Stati membri. Sia Italia che Slovenia ne fanno parte: possiamo quindi consultare i dati che permettono il confronto.\n\nIniziamo dal nostro Paese. Nel 2016, ultimo anno disponibile per entrambi i Paesi, la pressione fiscale era al 42,9%. Il dato \u00e8 in lieve diminuzione rispetto ai due anni precedenti quando, rispettivamente, il valore era pari a 43,3% (2015) e 43,5% (2014). Per il 2017, i dati grezzi pubblicati dall\u2019Istat parlano di un ulteriore, leggero calo, fino al 42,5 per cento.\n\nCome \u00e8 evidente, i dati non sono in linea con il rapporto di due a uno citato da Fedriga. La pressione fiscale slovena, infatti, non corrisponde alla met\u00e0 di quella italiana. Al contrario, tra le due, esiste una differenza che negli ultimi anni si \u00e8 aggirata intorno ai 5-7 punti percentuali.\n\nIl governatore ha nominato la pressione fiscale all\u2019interno di un discorso pi\u00f9 ampio. Interrogato dal conduttore, Fedriga ha affrontato uno degli argomenti caldi degli ultimi mesi: la delocalizzazione delle imprese italiane all\u2019estero. Ha fatto allusione ad alcune imprese (senza specificarne nome, quantit\u00e0 o ambito di attivit\u00e0) che, pur avendo la propria sede nella regione da lui amministrata, sono potenzialmente interessate a trasferirsi all\u2019estero (e, in particolare, in Slovenia) per usufruire di vantaggi fiscali.\n\nNel 2017, anno pi\u00f9 recente preso in analisi, il italiano per le imprese \u00e8 calcolato al 48%. Nei due anni precedenti questo stesso valore era pi\u00f9 elevato, toccando il 62% nel 2016 e il 64,8% nel 2015. Prendiamo ora in esame, nello stesso periodo, la situazione relativa alla Slovenia. Nel 2017, cos\u00ec come nel 2016 e del 2015, il si \u00e8 mantenuto al 31%.\n\nLa media europea durante i tre anni presi in esame \u00e8 sempre stata intorno al 40,5%. L\u2019Italia, quindi, ha visto solo di recente un avvicinamento ai valori medi UE, che erano precedentemente a una ventina di punti di distanza. La slovena, invece, negli ultimi tre anni \u00e8 sempre stata al di sotto della media europea.\n\nIl confronto tra i due Paesi mostra come, nel 2015 e nel 2016, le percentuali della per le imprese slovene fossero circa la met\u00e0 di quelle italiane (64,8% e 62% per il nostro Paese contro il 31% per la Slovenia).\n\nI dati forniti dall\u2019Ocse non danno ragione all\u2019esponente della Lega. Infatti, guardando agli ultimi dati utili per il confronto e relativi al 2016, la pressione fiscale italiana era pari al 42,9% mentre in Slovenia era al 37%. Parlando della delocalizzazione delle aziende italiane all\u2019estero, Massimiliano Fedriga voleva forse fare riferimento alla per le imprese (la percentuale di tasse e contributi sui profitti che le aziende versano allo Stato per finanziare la spesa pubblica). In questo caso avrebbe avuto parzialmente ragione: nel 2015 e nel 2016 i valori sloveni erano pari a circa la met\u00e0 dei corrispettivi italiani. Questa tendenza, per\u00f2, non vale per il 2017.", "lang": "it"}