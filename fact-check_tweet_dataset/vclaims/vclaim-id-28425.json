{"title": "Czy liczba pr\u00f3b samob\u00f3jczych w\u015br\u00f3d m\u0142odzie\u017cy wzros\u0142a?", "subtitle": "Czy liczba pr\u00f3b samob\u00f3jczych w\u015br\u00f3d m\u0142odzie\u017cy wzros\u0142a? Odpowied\u017a znajdziecie w naszej analizie wypowiedzi Anity Kucharskiej-Dziedzic.", "author": "demagog.org.pl", "date": null, "vclaim_id": "vclaim-id-28425", "url": "https://demagog.org.pl/wypowiedzi/czy-liczba-prob-samobojczych-wsrod-mlodziezy-wzrosla/", "vclaim": "Zbieraniem danych dotycz\u0105cych liczby samob\u00f3jstw w Polsce zajmuje si\u0119 Policja. Wed\u0142ug publikowanych na jej stronach statystyk, w 2013 roku w grupie wiekowej 13-18 lat by\u0142o w Polsce 348 pr\u00f3b samob\u00f3jczych z czego 144 zako\u0144czone zgonem. 5 lat p\u00f3\u017aniej, w 2018 roku, by\u0142o ich ju\u017c 746, z czego 92 zako\u0144czy\u0142y si\u0119 zgonem.\n\nWzrost liczby pr\u00f3b samob\u00f3jczych w\u015br\u00f3d m\u0142odych Polak\u00f3w wydaje si\u0119 jeszcze bardziej dramatyczny, je\u017celi wzi\u0105\u0107 pod uwag\u0119 tak\u017ce grupy wiekowe 7-12 i 19-24. W 2013 roku na swoje \u017cycie targn\u0119\u0142o si\u0119 1129 os\u00f3b poni\u017cej 24. roku \u017cycia, a w 2018 roku ta liczba wros\u0142a a\u017c do 1915 pr\u00f3b.\n\nAnita Kucharska Dziedzic w swojej wypowiedzi, m\u00f3wi\u0105c o m\u0142odzie\u017cy ma na my\u015bli osoby w pomi\u0119dzy 13 a 18 rokiem \u017cycia. Przytoczone przez ni\u0105 dane dok\u0142adnie pokrywaj\u0105 si\u0119 informacjami ze statystyk policyjnych. Jej wypowied\u017a nale\u017cy zatem oceni\u0107 jako prawd\u0119.", "lang": "pl"}