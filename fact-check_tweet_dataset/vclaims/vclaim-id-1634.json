{"title": "Il mantra dei 20 miliardi all'Europa", "subtitle": "", "author": "pagellapolitica.it", "date": null, "vclaim_id": "vclaim-id-1634", "url": "https://pagellapolitica.it/dichiarazioni/7637/il-mantra-dei-20-miliardi-alleuropa", "vclaim": "Quanti soldi d\u00e0 l\u2019Italia all\u2019Unione europea? E quanti ne riceve? Questa duplice domanda \u00e8 diventata una specie di mantra. ha affrontato l\u2019argomento pi\u00f9 volte: nel 2014, a luglio e alla fine del 2015, e l\u2019ultima volta a gennaio dell\u2019anno da poco concluso. Il protagonista delle dichiarazioni era l\u2019ex presidente del Consiglio Matteo Renzi che, nel citare l\u2019entit\u00e0 del contributo nazionale a Bruxelles e gonfiando un po\u2019 le cifre, si \u00e8 sempre guadagnato un N\u00ec.\n\nStavolta invece la parola passa a Matteo Salvini: durante una puntata di il segretario federale della Lega Nord ha detto che l\u2019Ue si prende dall\u2019Italia 20 miliardi mentre noi ne abbiamo indietro dodici. Quale sar\u00e0 il verdetto stavolta?\n\nIl politico \u00e8 cambiato, la fonte di riferimento no. Per verificare i numeri del bilancio europeo, occorre consultare la sezione interattiva del sito della Commissione europea dove sono registrate le voci di entrata e di spesa per ogni singolo Stato membro. I dati pi\u00f9 aggiornati risalgono al 2015, anno in cui l\u2019Italia ha versato all\u2019Ue 14,2 miliardi di euro e ne ha ricevuti da Bruxelles 12,3. Confrontando queste cifre con i numeri dell\u2019anno precedente salta all\u2019occhio che il nostro Paese ha speso cento milioni in meno e ha ottenuto quasi due miliardi in pi\u00f9, collocandosi al quarto posto tra i Paesi Ue per i finanziamenti ricevuti, come mostra il grafico sottostante.\n\nSe guardiamo ancora pi\u00f9 indietro, vediamo che i contributi sono stati molto simili negli ultimi anni (ce ne siamo gi\u00e0 occupati qui). Dal 2000 ad oggi le spese Ue in Italia sono oscillate tra gli 8 e i 16 miliardi circa ma l\u2019Italia non ha mai sborsato i tanto decantati 20 miliardi.\n\nLa domanda sorge spontanea e la risposta \u00e8 disponibile sul sito dell\u2019istituzione. Qui leggiamo che \u201cle fonti di finanziamento dell'UE comprendono i contributi dei paesi membri, i dazi all'importazione sui prodotti provenienti dall'esterno dell'Unione e le multe applicate alle imprese che non rispettano la normativa europea. I paesi dell'UE concordano con diversi anni di anticipo l'entit\u00e0 del bilancio e le modalit\u00e0 di finanziamento\u201d.\n\nIl 27 giugno 2013 i deputati di Parlamento, Consiglio e Commissione hanno raggiunto l\u2019accordo per il budget europeo 2014-2020, ovvero un quadro finanziario pluriennale che programma i fondi destinati alle politiche europee. In questi sette anni sono stati messi in cantiere 960 miliardi stanziamenti d'impegno (gli stanziamenti di pagamento\n\nOspite della trasmissione , Matteo Salvini ha rispolverato un grande classico: il contributo dell\u2019Italia all\u2019Unione europea. Venti miliardi contro i dodici destinati dall\u2019Europa al nostro Paese, secondo il leader della Lega Nord. Una dichiarazione che ci ricorda lo stesso bilancio fatto da Matteo Renzi negli ultimi anni, analizzato pi\u00f9 volte da . Consultando il sito della Commissione europea, scopriamo che nel 2015 l\u2019Italia ha versato 14,2 miliardi di euro e ne ha incassati 12,3. Le cifre degli ultimi anni si attestano su questi livelli e dimostrano che l\u2019Italia non ha mai speso venti miliardi. Anche quest\u2019anno un bel N\u00ec.", "lang": "it"}