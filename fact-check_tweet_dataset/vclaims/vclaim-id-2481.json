{"title": "Czy ECA zapewnia zapewnia klientom zagranicznym po\u017cyczki?", "subtitle": "Czy ECA zapewnia zapewnia klientom zagranicznym po\u017cyczki? Sprawdzamy co na ten temat powiedzia\u0142 Mike Waite. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-2481", "url": "https://demagog.org.pl/wypowiedzi/czy-eca-zapewnia-zapewnia-klientom-zagranicznym-pozyczki/", "vclaim": "ECA (Export Credit Agency) to instytucja prywatna lub quasi-rz\u0105dowa zajmuj\u0105ca si\u0119 kredytami eksportowymi. Kredyt eksportowy jest \u015brednio lub d\u0142ugoterminowym kredytem celowym. Przeznaczony jest na finansowanie projektu lub kontraktu eksportowego.\n\nZgodnie z informacjami dost\u0119pnymi na stronie KUKE (Korporacja Ubezpiecze\u0144 Kredyt\u00f3w Eksportowych): Porozumienie w sprawie Oficjalnie Wspieranych Kredyt\u00f3w Eksportowych (Konsensus OECD) okre\u015bla zasady finansowania transakcji eksportowych udzielanego przez pa\u0144stwa cz\u0142onkowskie OECD kredytami o okresie sp\u0142aty 2 i wi\u0119cej lat. Podstawowym celem Konsensusu jest zapewnienie r\u00f3wnych warunk\u00f3w konkurencji mi\u0119dzy eksporterami, opartej na jako\u015bci i cenie eksportowanych d\u00f3br oraz us\u0142ug, nie za\u015b na bardziej korzystnych warunkach wsparcia oferowanego przez rz\u0105dy pa\u0144stw. Niekt\u00f3re sektory, ze wzgl\u0119du na specyfik\u0119 techniczn\u0105 i finansow\u0105, zosta\u0142y uregulowane sektorowymi uzgodnieniami. Dodatkowymi porozumieniami obj\u0119te s\u0105: statki, elektrownie j\u0105drowe, samoloty cywilne, energie odnawialne/\u0142agodzenie zmian klimatycznych/projekty wodne, transport szynowy oraz elektrownie opalane w\u0119glem. Aktualny tekst Porozumienia znajduje si\u0119 na stronie www.oecd.org/trade/xcred/.\n\nW ramach Konsensusu OECD ustalono najbardziej korzystne warunki kredyt\u00f3w eksportowych udzielanych ze wsparciem pa\u0144stwa, w tym minimalny poziom zaliczki i maksymalne okresy sp\u0142aty kredytu, jak r\u00f3wnie\u017c warunki ochrony ubezpieczeniowej takie jak minimalne stawki za ubezpieczenie. Transakcje eksportowe wspierane przez pa\u0144stwa cz\u0142onkowskie OECD podlegaj\u0105 tak\u017ce dodatkowym wymogom zwi\u0105zanym z ochron\u0105 \u015brodowiska, zwalczaniem przekupstwa funkcjonariuszy publicznych w transakcjach mi\u0119dzynarodowych oraz inicjowaniem dzia\u0142a\u0144 umo\u017cliwiaj\u0105cych zr\u00f3wnowa\u017cone kredytowanie w krajach o niskim dochodzie.\n\nKonsensus OECD okre\u015bla maksymaln\u0105 kwot\u0119 wsparcia finansowego w\u0142a\u015bnie jako 85% warto\u015bci eksportu, oznacza to, \u017ce nabywca musi zapewni\u0107 wk\u0142ad w\u0142asny minimum 15% warto\u015bci eksportu. Szczeg\u00f3\u0142owe informacje na temat kredyt\u00f3w eksportowych mo\u017cna znale\u017a\u0107 na stronie internetowej Ministerstwa Finans\u00f3w.", "lang": "pl"}