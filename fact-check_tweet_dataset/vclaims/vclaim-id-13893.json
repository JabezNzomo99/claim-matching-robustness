{"title": "No, il governo italiano non ha il consenso pi\u00f9 alto d\u2019Europa", "subtitle": "", "author": "pagellapolitica.it", "date": null, "vclaim_id": "vclaim-id-13893", "url": "https://pagellapolitica.it/dichiarazioni/8253/no-il-governo-italiano-non-ha-il-consenso-piu-alto-deuropa", "vclaim": "L\u20198 aprile 2019, in un\u2019intervista con il quotidiano , il ministro dell\u2019Economia Giovanni Tria ha detto che il governo Conte ha il sostegno parlamentare e dell\u2019elettorato pi\u00f9 \u00absolido\u00bb d\u2019Europa.\n\nMa \u00e8 davvero cos\u00ec? Abbiamo verificato e Tria pecca di ottimismo. Vediamo perch\u00e9.\n\nIl 5 e 6 giugno 2018, il governo ha ottenuto la fiducia dal Parlamento, con il voto favorevole di 350 deputati e di 171 senatori. Per facilitare il confronto europeo, convertiamo questi numeri in percentuali: dato che il numero di deputati \u00e8 630 e quello dei senatori 321 (315 senatori pi\u00f9 6 senatori a vita), la maggioranza ha avuto il sostegno del 55,5 per cento dei membri della Camera e del 53,3 per cento di quelli del Senato.\n\nCerto, il confronto non \u00e8 perfetto, dato che si tratta di sistemi istituzionali diversi. Il peso del Parlamento varia infatti a seconda della forma di governo: parlamentare (in Lettonia, Lituania e Ungheria), semi-presidenziale (in Francia e Romania) e mista (Austria). [1]\n\nIn nessun caso l\u2019esecutivo \u00e8 totalmente svincolato dal supporto del rispettivo Parlamento, ma ci sono alcune significative differenze: in Lettonia, Lituania, Ungheria e Austria, il Parlamento pu\u00f2 portare a un cambiamento dell\u2019esecutivo attraverso la sfiducia, costringendo il governo a dimettersi. In Francia e Romania, invece, una mozione di sfiducia non comporta necessariamente un cambio di rotta nella gestione del potere esecutivo. Qui il presidente detiene una parte di quel potere e lo esercita senza essere vincolato alla fiducia del Parlamento. Di conseguenza, il presidente pu\u00f2 implementare la sua agenda di governo anche quando la maggioranza in Parlamento supporta un governo (composto dal primo ministro e dai ministri) di un altro orientamento politico.\n\nA gennaio 2019, l\u2019Istituto Cattaneo \u2013 un ente privato di ricerca economica e sociale \u2013 ha pubblicato il rapporto , che analizza il consenso dei partiti di maggioranza e opposizione in termini di intenzioni di voto.\n\nA sei mesi dal suo insediamento, i partiti che sostenevano il governo italiano avevano guadagnato gradimento nell\u2019elettorato, posizionandosi al secondo posto in Europa per popolarit\u00e0 e preceduti solamente dalla situazione di Malta. Ma da gennaio qualcosa \u00e8 cambiato.\n\nA inizio anno, Lega e M5s messi insieme potevano vantare il 58 per cento circa delle intenzioni di voto degli italiani. Al 5 aprile 2019 (tre giorni prima della dichiarazione di Tria), secondo la supermedia realizzata da \u2013 che include le intenzioni di voto raccolte da otto istituti diversi \u2013 i due partiti di governo erano invece scesi al 53,6 per cento: il 32,1 per cento degli intervistati oggi voterebbe Lega e il 21,5 per cento il M5s.\n\n\u00c8 il caso del governo austriaco (che pu\u00f2 vantare su oltre il 58 per cento dei consensi, suddivisi tra il Partito della libert\u00e0 austriaco e il Partito popolare austriaco), del governo ungherese (54,3 per cento dei consensi) e quello maltese (63 per cento dei consensi).\n\nIl ministro dell\u2019Economia e Finanze esagera per\u00f2 in entrambi i casi. Da un lato, almeno sei governi in carica godono di un supporto parlamentare pi\u00f9 alto di Lega e M5s, tra cui quelli di Francia e Austria. Dall\u2019altro lato, per quanto riguarda il consenso nazionale degli elettori, negli ultimi mesi l\u2019Italia \u00e8 stata sorpassata da Austria e Ungheria, con Malta ancora in testa. Il governo Conte resta comunque nelle prime posizioni: in conclusione, Tria merita un \u201cN\u00ec\u201d.\n\n[1] In Austria il presidente federale viene eletto con suffragio diretto e pu\u00f2 essere di un partito diverso da quello di governo. I suoi poteri non sono di natura esecutiva e assomigliano a quelli di un presidente della Repubblica in un sistema parlamentare.", "lang": "it"}