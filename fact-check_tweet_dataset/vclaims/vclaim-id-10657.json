{"title": "W jaki spos\u00f3b mo\u017cna realizowa\u0107 wnioski Komisji Weneckiej?", "subtitle": "W jaki spos\u00f3b mo\u017cna realizowa\u0107 wnioski Komisji Weneckiej? Sprawdzamy co na ten temat powiedzia\u0142 Krzysztof Szczerski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10657", "url": "https://demagog.org.pl/wypowiedzi/w-jaki-sposob-mozna-realizowac-wnioski-komisji-weneckiej/", "vclaim": "W jaki spos\u00f3b mo\u017cna realizowa\u0107 wnioski Komisji Weneckiej?\n\nPrzede wszystkim na samym pocz\u0105tku nale\u017cy zaznaczy\u0107, \u017ce opinia Komisji Weneckiej nie jest wi\u0105\u017c\u0105ca, poniewa\u017c jest to cia\u0142o doradcze powi\u0105zane z Rad\u0105 Europy.\n\nWi\u0119cej na temat Komisji Weneckiej mo\u017cna znale\u017a\u0107 w naszym wcze\u015bniejszym fact-checku dotycz\u0105cym niewi\u0105\u017c\u0105cego charakteru opinii Komisji Weneckiej.\n\nPoza tym fundamentalne prawa w ramach spo\u0142eczno\u015bci mi\u0119dzynarodowej wyznacza Deklaracja zasad prawa mi\u0119dzynarodowego dotycz\u0105cych przyjaznych stosunk\u00f3w i wsp\u00f3\u0142dzia\u0142ania pa\u0144stw zgodnie z Kart\u0105 Narod\u00f3w Zjednoczonych, Rezolucja Zgromadzenia Og\u00f3lnego 2625(XXV), przej\u0119ta przez aklamacj\u0119 w 1970 roku. Jedn\u0105 z tych zasad jest suwerenno\u015b\u0107, kt\u00f3r\u0105 potocznie nale\u017cy rozumie\u0107 poprzez nie ingerowanie w sprawy wewn\u0119trzne innego pa\u0144stwa.\n\nZgodnie z opini\u0105 Komisji Weneckiej, bior\u0105c np. pod uwag\u0119 artyku\u0142 134, w kt\u00f3rym wzywa si\u0119 Sejm do uchylenia uchwa\u0142 uznanych przez Trybuna\u0142 Konstytucyjny za niezgodne z Konstytucj\u0105. Ju\u017c sama opinia Komisji wskazuje, \u017ce za zrealizowanie powinien by\u0107 odpowiedzialny Sejm.\n\nZ drugiej strony artyku\u0142 138 m\u00f3wi o przeprowadzeniu debaty publicznej w Polsce na temat Trybuna\u0142u Konstytucyjnego \u2013 jego reformy, zasad dzia\u0142ania, w kt\u00f3rej powinny partycypowa\u0107 wszystkie zainteresowane instytucje i organizacje. O ile og\u00f3lnokrajow\u0105 debat\u0119 mo\u017cna zrealizowa\u0107 poza parlamentem, inne zalecenia Komisji Weneckiej nawo\u0142uj\u0105 do uchylenia pewnych uchwa\u0142 i prac\u0105 nad projektami ustaw, co zasadniczo le\u017cy w gestii parlamentu.", "lang": "pl"}