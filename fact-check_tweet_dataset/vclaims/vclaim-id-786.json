{"title": "Czy TK rozpatruje uchwa\u0142y Sejmu?", "subtitle": "Czy TK rozpatruje uchwa\u0142y Sejmu? Sprawdzamy co na ten temat powiedzia\u0142 Marcin Kierwi\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-786", "url": "https://demagog.org.pl/wypowiedzi/czy-tk-rozpatruje-uchwaly-sejmu/", "vclaim": "Trybuna\u0142 Konstytucyjny mo\u017ce orzeka\u0107 w sprawach zgodno\u015bci uchwa\u0142 Sejmu z Konstytucj\u0105 RP, gdy maj\u0105 one charakter normatywny. W uzasadnieniu wydanego przez Trybuna\u0142 Konstytucyjny wyroku z dnia 22 wrze\u015bnia 2006 roku zosta\u0142o zaznaczone, \u017ce normatywny charakter uchwa\u0142 powinien zosta\u0107 stwierdzony przez wydanie orzeczenia co do meritum, a post\u0119powanie zostanie umorzone, je\u015bli uchwa\u0142a nie ma charakteru normatywnego.\n\nUchwa\u0142y Sejmu mog\u0105 by\u0107 kluczowe dla funkcjonowania pa\u0144stwa, nie maj\u0105c jednocze\u015bnie charakteru normatywnego, dlatego wypowied\u017a t\u0119 nale\u017cy uzna\u0107 za fa\u0142szyw\u0105.\n\nW 2006 roku Trybuna\u0142 Konstytucyjny ocenia\u0142 zgodno\u015b\u0107 z konstytucj\u0105 art. 1 i art. 2 uchwa\u0142y Sejmu Rzeczypospolitej Polskiej z dnia 24 marca 2006 r. w sprawie powo\u0142ania Komisji \u015aledczej do zbadania rozstrzygni\u0119\u0107 dotycz\u0105cych przekszta\u0142ce\u0144 kapita\u0142owych i w\u0142asno\u015bciowych w sektorze bankowym oraz dzia\u0142a\u0144 organ\u00f3w nadzoru bankowego w okresie od 4 czerwca 1989 r. do 19 marca 2006 r. Trybuna\u0142 Konstytucyjny orzek\u0142 jedynie w sprawie art. 2 ww. uchwa\u0142y, natomiast umorzy\u0142 post\u0119powanie w sprawie art. 1 ww. uchwa\u0142y na podstawie art. 39 ust. 1 pkt 1 w zwi\u0105zku z ust. 2 ustawy z dnia 1 sierpnia 1997 r. o Trybunale Konstytucyjnym.", "lang": "pl"}