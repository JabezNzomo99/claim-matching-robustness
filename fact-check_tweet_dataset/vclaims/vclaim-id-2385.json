{"title": "Scuola, spread e pil: cosa \u00e8 successo davvero nei 1000 giorni del governo Renzi", "subtitle": "Abbiamo verificato le affermazioni rese dal segretario del Pd\u00a0a Perugia durante la presentazione di 'Avanti'", "author": "www.agi.it", "date": null, "vclaim_id": "vclaim-id-2385", "url": "https://www.agi.it/fact-checking/matteo_renzi_avanti_scuola_spread_pil-2143063/news/2017-09-12/", "vclaim": "Il segretario del Pd Matteo Renzi, a Perugia lo scorso 10 settembre in occasione della presentazione del suo libro \u201cAvanti\u201d alla festa regionale del Pd, ha fatto diverse affermazioni e dato alcuni numeri che abbiamo sottoposto al nostro fact-checking.\n\nRenzi ha dichiarato: \u201cSono stati mille giorni belli, intensi, abbiamo preso l\u2019Italia che era al -2% di Pil, ora \u00e8 all\u20191,5%\u201d. Si tratta di un\u2019affermazione leggermente imprecisa, ma sostanzialmente corretta.\n\nLa variazione percentuale del Pil nel 2013, l\u2019anno prima che cominciassero i \u201cmille giorni\u201d del governo Renzi, \u00e8 stata di -1,7 punti percentuali. Un po\u2019 meno \u2013 come avevamo gi\u00e0 rilevato \u2013 di quanto ha affermato il segretario del Pd in diverse occasioni.\n\nNon abbiamo trovato conferma di questo dato aggregato sulle fonti istituzionali. Abbiamo contattato il Ministero dell\u2019Istruzione, dell\u2019Universit\u00e0 e della Ricerca per avere informazioni e a quanto ci hanno riferito il calcolo che ha probabilmente fatto il segretario del Pd \u00e8 sommare i 3 miliardi del ddl \u201cLa Buona Scuola\u201d \u2013 o meglio, i 3 miliardi aggiuntivi che la legge di bilancio per il 2015 stanziava per l\u2019istruzione, poi dettagliati dal ddl \u2013 ai 4,6 miliardi stanziati per l\u2019edilizia scolastica (a tutto il 2016, escludendo invece il 2017).\n\nRenzi infine ammette di aver magari fatto degli autogol, ma invita a non dimenticare in che situazione era in quel momento il Paese: \u201cCi avevano lasciato lo spread a pi\u00f9 di 500 punti, il Pil era il peggiore dall'inizio del dopoguerra\".\n\nLo spread (cio\u00e8 il \u201cdifferenziale\u201d) tra i titoli di stato decennali italiani e quelli tedeschi non \u00e8 mai stato a 500 punti o pi\u00f9 nella presente legislatura. Durante il governo Letta (28 aprile 2013 \u2013 21 febbraio 2014) lo spread \u00e8 passato da poco pi\u00f9 di 267,80 punti (dato di luned\u00ec 29 aprile 2013) a 191,20 punti (dato di luned\u00ec 24 febbraio 2014).\n\nIn valore assoluto, infatti, l\u2019affermazione sarebbe assurda. Il Pil italiano nel 1946 \u2013 a prezzi correnti \u2013 secondo le serie storiche dell\u2019Istat (qui scaricabili: percorso Data_NA_150 tabella 3) ammontava ad appena 1,859 miliardi di euro. Ha sfondato quota 10 miliardi nel 1959, quota 100 miliardi nel 1977, e quota 1.000 miliardi nel 1996.", "lang": "it"}