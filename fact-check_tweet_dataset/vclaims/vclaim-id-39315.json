{"title": "I debiti del governo Renzi", "subtitle": "", "author": "pagellapolitica.it", "date": null, "vclaim_id": "vclaim-id-39315", "url": "https://pagellapolitica.it/dichiarazioni/8120/i-debiti-del-governo-renzi", "vclaim": "Ma prima, una piccola aggiunta. Subito dopo la dichiarazione di cui ci occupiamo, la leader di Fratelli d\u2019Italia ha fatto riferimento (min. 21' 18\") a una vicenda che aveva avuto un certo risalto, proprio a proposito del bonus cultura. Alcuni mesi fa, infatti, sulla pagina Facebook \u201cMatteo Renzi News\u201d - una pagina non ufficiale di sostegno all\u2019ex premier - era stato pubblicato un post nel quale un giovane diciottenne aveva affermato che \u00abse non fosse stato per le 500 euro di Renzi io non sarei riuscito a coronare uno dei miei sogni pi\u00f9 grandi, cio\u00e8 incontrare Laura Pausini ed andare ad un suo concerto\u00bb.\n\nMeloni, durante , ha ricordato che \u00abil Partito democratico si vantava del ragazzo che aveva scritto la lettera a Renzi - grazie Renzi, ti voto perch\u00e9 con i 500 euro che mi hai dato tu sono riuscito ad andare al concerto di Laura Pausini\u00bb. Avevamo gi\u00e0 dimostrato in passato come la storia del ragazzo fosse implausibile e sicuramente inventata.\n\nPartiamo dal cosiddetto \u201cbonus cultura\u201d. \u00c8 stato introdotto con la Legge di stabilit\u00e0 per il 2016 (art. 1 comma 979), con la finalit\u00e0 dichiarata di promuovere lo sviluppo della cultura e la conoscenza del patrimonio artistico. L\u2019iniziativa \u00e8 curata dal Ministero dei Beni e delle Attivit\u00e0 Culturali e del Turismo (Mibact).\n\nI cittadini italiani e quelli stranieri con regolare permesso di soggiorno che avessero raggiunto la maggiore et\u00e0 nel 2016 avrebbero ricevuto una carta elettronica. Come specificato dalla norma, \u00abla carta, dell\u2019importo nominale massimo di euro 500 per l'anno 2016, pu\u00f2 essere utilizzata per assistere a rappresentazioni teatrali e cinematografiche, per l\u2019acquisto di libri nonch\u00e9 per l'ingresso a musei, mostre, eventi culturali, monumenti, gallerie, aree archeologiche, parchi naturali e spettacoli dal vivo\u00bb. L'art. 1 comma 980 della legge di stabilit\u00e0 2016 prevedeva quindi lo stanziamento di 290 milioni di euro per il bonus cultura del 2016.\n\nCon l\u2019art. 82 della legge di Bilancio 2017 (232/2016), infatti, \u00e8 stata disposta l\u2019estensione del bonus anche per il 2017 e, quindi, per tutti coloro che avrebbero compiuto diciotto anni durante quell\u2019anno. I criteri di assegnazione e le modalit\u00e0 di utilizzo sono rimaste le stesse. Anche in questo caso \u00e8 stato previsto uno stanziamento annuo di 290 milioni di euro.\n\nLa legge di Bilancio 2018 riporta, nella sezione dedicata alla cultura e allo spettacolo, una conferma circa il finanziamento della card cultura per il 2018 e il 2019 e, quindi, per i giovani nati nel 2000 e nel 2001 che diventeranno maggiorenni nei due anni in questione. Anche in questo caso viene confermato lo stanziamento di 290 milioni di euro annui.\n\nSecondo quanto dichiarato dal Ministro dei beni e attivit\u00e0 culturali e turismo Alberto Bonisoli lo scorso luglio, in risposta ad una interrogazione parlamentare del Partito Democratico, il bonus verr\u00e0 rinnovato, ma in futuro saranno introdotti dei cambiamenti.\n\nIl ministro Bonisoli ha infatti affermato (min. 3\u2019 32\u2019\u2019) che il bonus cultura \u00abnon ha nulla di strutturale, viene deciso anno per anno. Non prevede alcuna misura premiale, n\u00e9 tiene conto delle diverse situazioni economiche delle famiglie. Per questo motivo \u00e8 intendimento di questo Ministero predisporre un programma strutturale per la promozione del consumo culturale, che associ progetti di diffusione della cultura nelle scuole, con incentivi agli acquisti di prodotti e servizi, a partire dal 2020\u00bb.\n\nIl mandato del governo Renzi \u00e8 cominciato il 22 aprile 2014 e si \u00e8 concluso il 12 dicembre 2016. Come dimostra la cronologia del bonus cultura che abbiamo appena passato in esame, il vantaggio \u00e8 stato introdotto - come giustamente afferma Giorgia Meloni - durante quel governo.\n\nBisogna poi sottolineare come sia stato mantenuto da quelli successivi e, a oggi, siano state proposte dall\u2019attuale ministro per la Cultura una serie di modifiche che, per\u00f2, dovrebbero essere attivate solo a partire dal 2020.\n\nDunque \u00e8 vero che anche il governo Conte abbia, almeno per ora, \u201cmandato avanti\u201d il bonus cultura, anche se ha annunciato l\u2019intenzione di introdurre delle modifiche anche sostanziali alla misura.\n\nTra le spese principali dello Stato c'\u00e8 l\u2019erogazione di beni e servizi forniti dalle amministrazioni pubbliche. Come abbiamo evidenziato in una recente analisi i costi sono per lo pi\u00f9 coperti dalle entrate correnti e, quindi, dalle tasse dirette o indirette pagate dai cittadini.\n\nAccade, per\u00f2, che lo Stato vada incontro a degli indebitamenti: ci\u00f2 accade quando le entrate non riescono a coprire le spese per i servizi offerti e per il pagamento dei debiti pregressi (il cosiddetto \u201cservizio del debito\u201d). L\u2019indebitamento porta lo Stato a trovare i soldi di cui ha bisogno con la vendita di titoli di Stato. Se, quindi, una parte (la maggiore) dei titoli statati venduti sui mercati copre la spesa per gli interessi e il rifinanziamento del debito contratto negli anni precedenti, un'altra parte (minoritaria) \u00e8 destinata a coprire il costo dei servizi pubblici.\n\nGuardiamo, quindi, il bilancio dello Stato relativo al 2016, primo anno di introduzione del bonus cultura e ultimo anno del governo Renzi. Viene qui riportata una cifra vicina a quella citata dalla Leader di Fratelli d'Italia: il saldo netto da finanziare - e di conseguenza il maggior debito pubblico - era infatti pari a circa 38,5 miliardi.\n\nGiorgia Meloni ha recentemente parlato delle politiche di bilancio del governo Renzi e del bonus cultura: secondo la leader di Fratelli d\u2019Italia, il debito sarebbe cresciuto di 40 miliardi e la misura dei 500 euro ai diciottenni sarebbe stata introdotta da Renzi e confermata dal governo Conte. L\u2019attuale governo l\u2019ha in effetti prolungata, anche se ha annunciato di volerla modificare nel 2020.\n\nPer quanto riguarda il debito pubblico, il bilancio dello Stato per il 2016, il primo anno in cui \u00e8 stata introdotta la misura, riportava in effetti circa 38,5 miliardi da finanziare con il ricorso all\u2019emissione di titoli di Stato. Sia sul totale della spesa pubblica che sul maggior debito, per\u00f2, il bonus cultura ha un peso quasi irrilevante (rispettivamente di meno dello 0,05% e dello 0,75%). Per Giorgia Meloni quindi un \u201cC\u2019eri quasi\u201d.", "lang": "it"}