{"title": "Kt\u00f3re sp\u00f3\u0142ki Skarbu Pa\u0144stwa zanotowa\u0142y spadki na gie\u0142dzie?", "subtitle": "Kt\u00f3re sp\u00f3\u0142ki Skarbu Pa\u0144stwa zanotowa\u0142y spadki na gie\u0142dzie? Odpowied\u017a znajdziecie w naszej analizie wypowiedzi W\u0142adys\u0142awa Kosiniaka-Kamysza.", "author": "demagog.org.pl", "date": null, "vclaim_id": "vclaim-id-44972", "url": "https://demagog.org.pl/wypowiedzi/ktore-spolki-skarbu-panstwa-zanotowaly-spadki-na-gieldzie/", "vclaim": "Wypowied\u017a W\u0142adys\u0142awa Kosiniaka-Kamysza oceniamy jako prawdziw\u0105, poniewa\u017c poda\u0142 on poprawne dane dotycz\u0105ce spadk\u00f3w notowa\u0144 przytoczonych sp\u00f3\u0142ek Skarbu Pa\u0144stwa na Gie\u0142dzie Papier\u00f3w Warto\u015bciowych w ci\u0105gu ostatniego roku.\n\nSzef PSL i kandydat na prezydenta podczas 12. posiedzenia Sejmu Rzeczypospolitej Polskiej w dniu 28 maja 2020 roku stwierdzi\u0142, \u017ce spadki sp\u00f3\u0142ek Skarbu Pa\u0144stwa w ostatnim roku na gie\u0142dzie s\u0105 wi\u0119ksze ni\u017c spadki ca\u0142ej gie\u0142dy.\n\nNa potrzeby analizy sprawdzili\u015bmy notowania dla wskazanych sp\u00f3\u0142ek w okresie od 28 maja 2019 roku do 27 maja 2020 roku (tj. na dzie\u0144 przed posiedzeniem Sejmu).\n\nW\u0142adys\u0142aw Kosiniak-Kamysz stwierdzi\u0142, \u017ce spadek Pekao wyni\u00f3s\u0142 44 proc. Podane przez niego przybli\u017cenie nale\u017cy uzna\u0107 za prawid\u0142owe.\n\nW\u0142adys\u0142aw Kosiniak-Kamysz stwierdzi\u0142, \u017ce spadek BO\u015a wyni\u00f3s\u0142 20 proc. R\u00f3wnie\u017c w tym przypadku przybli\u017cenie uznajemy za prawid\u0142owe. Podkre\u015bli\u0107 nale\u017cy, \u017ce r\u00f3\u017cnica pomi\u0119dzy 20 proc. a 25 proc. (5 punkt\u00f3w proc.) nie wp\u0142ywa znacz\u0105co na odbi\u00f3r wypowiedzi, gdy\u017c ta ma na celu ukazanie tendencji spadkowej.\n\nWspomnie\u0107 nale\u017cy, \u017ce to w\u0142a\u015bnie Indeks WIG wyra\u017ca \u0142\u0105czn\u0105 warto\u015b\u0107 wzgl\u0119dn\u0105 wszystkich sp\u00f3\u0142ek obecnych na Gie\u0142dzie Papier\u00f3w Warto\u015bciowych (GPW) w stosunku do ich warto\u015bci w pocz\u0105tku jego notowania (16 kwietnia 1991 indeks r\u00f3wna\u0142 si\u0119 1000 pkt). W\u0142adys\u0142aw Kosiniak-Kamysz, m\u00f3wi\u0105c, \u017ce \u201egie\u0142da s\u0301rednio spad\u0142a o 15%\u201d, ma na my\u015bli w\u0142a\u015bnie ten indeks. Wskazanie spadku gie\u0142dy nale\u017cy uzna\u0107 wi\u0119c za prawid\u0142owe. Na potrzeby analizy sprawdzili\u015bmy r\u00f3wnie\u017c zmiany indeks\u00f3w WIG20 i WIG30.\n\nNale\u017cy zwr\u00f3ci\u0107 uwag\u0119, \u017ce spadki tych indeks\u00f3w s\u0105 r\u00f3wnie\u017c mniejsze ni\u017c spadki sprawdzonych na potrzeby analizy wypowiedzi sp\u00f3\u0142ek.\n\nPodsumowuj\u0105c, na podstawie powy\u017cszych informacji wypowied\u017a W\u0142adys\u0142awa Kosiniaka-Kamysza z 12. posiedzenia Sejmu Rzeczypospolitej Polskiej z dnia 28 maja 2020 roku uznajemy za prawdziw\u0105. Podkre\u015bli\u0107 nale\u017cy, \u017ce b\u0142\u0119dne wskazanie spadku dla Banku Ochrony S\u0301rodowiska nie wp\u0142ywa znacz\u0105co na odbi\u00f3r ca\u0142o\u015bci wypowiedzi.", "lang": "pl"}