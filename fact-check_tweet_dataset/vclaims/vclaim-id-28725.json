{"title": "Lufta e komandant\u00ebve t\u00eb U\u00c7K-s\u00eb p\u00ebr takimet me serbin e veriut", "subtitle": "", "author": "kallxo.com", "date": null, "vclaim_id": "vclaim-id-28725", "url": "https://kallxo.com/krypometer/lufta-e-komandanteve-te-uck-se-per-takimet-me-serbin-e-veriut/", "vclaim": "Tha\u00e7i, nj\u00eb nga ideator\u00ebt p\u00ebr \u2018korrigjim t\u00eb leht\u00eb\u2019 t\u00eb kufijve me Serbin\u00eb, jav\u00ebn e kaluar e \u2018ngacmoi\u2019 Kryeministrin me nj\u00eb fjalim nga Tirana, ku ia p\u00ebrmendi raportet e k\u00ebtij t\u00eb fundit me t\u00eb fuqishmin e veriut, Milan Radoi\u00e7iq.\n\n\u201cUn\u00eb ju siguroj q\u00eb e kam taku z. Radoi\u00e7iq bashk\u00eb me presidentin Hashim Tha\u00e7i n\u00eb zyr\u00ebn e tij. Un\u00eb s\u2019kam qejf me i fsheh\u00eb k\u00ebto. Kur t\u00eb takohem me dik\u00eb, e ia zgjas dor\u00ebn dikujt s\u2019kam qejf me e fsheh\u00eb. Ma shum\u00eb se dy or\u00eb kemi pas\u00eb takim n\u00eb zyr\u00ebn e Tha\u00e7it bashk\u00eb me p\u00ebrfaq\u00ebsues tjer\u00eb t\u00eb shtetit\u201d, kishte th\u00ebn\u00eb Haradinaj m\u00eb 5 mars t\u00eb k\u00ebtij viti n\u00eb nj\u00eb konferenc\u00eb p\u00ebr media.\n\nMilan Radoi\u00e7iq i k\u00ebrkuar nga autoritetet kosovare si i dyshuar lidhur me vrasjen e Oliver Ivanoviqit ka dh\u00ebn\u00eb nj\u00eb intervist\u00eb ekskluzive p\u00ebr televizionin \u2018Klan Kosova\u2019 ku a konfirmuar se \u00ebsht\u00eb takuar me Hashim Tha\u00e7in dhe me t\u00eb gjith\u00eb politikan\u00ebt e tjer\u00eb q\u00eb jan\u00eb n\u00eb pushtet n\u00eb Kosov\u00eb.", "lang": "sq"}