{"title": "Obrona przeciwrakietowa Polski - sprawdzamy Magdalen\u0119 Og\u00f3rek", "subtitle": "Magdalena Og\u00f3rek o tym, \u017ce obrona przeciwrakietowa Polski praktycznie nie funkcjonuje. Analizujemy czy to, co powiedzia\u0142a Magdalena Og\u00f3rek, jest prawd\u0105.", "author": "demagog.org.pl", "date": null, "vclaim_id": "vclaim-id-4619", "url": "https://demagog.org.pl/wypowiedzi/obrona-przeciwrakietowa-polski-sprawdzamy-magdalene-ogorek/", "vclaim": "Zgodnie z raportem czasopisma Przegl\u0105d Si\u0142 Zbrojnych z maja 2014 roku, w sk\u0142ad obrony przeciwlotniczej Si\u0142 Zbrojnych Rzeczpospolitej Polskiej wchodz\u0105: \u201c3 Brygada Rakietowa Obrony Powietrznej, 4 Pu\u0142k Przeciwlotniczy 11 Dywizji Kawalerii Pancernej, 8 Pu\u0142k Przeciwlotniczy 12 Dywizji Zmechanizowanej, 15 Pu\u0142k Przeciwlotniczy 16 Dywizji Zmechanizowanej, dwa dywizjony przeciwlotnicze 8 Flotylli Obrony Wybrze\u017ca i 9 Flotylli Okr\u0119t\u00f3w oraz 11 dywizjon\u00f3w przeciwlotniczych z brygad wojsk l\u0105dowych\u201d.\n\n\u201cDywizjony rakietowe 3 Brygady Rakietowej Obrony Powietrznej s\u0105 uzbrojone w przeciwlotnicze zestawy rakietowe kr\u00f3tkiego zasi\u0119gu Newa-SC oraz zestaw dalekiego zasi\u0119gu Wega-C. Pu\u0142ki przeciwlotnicze wojsk l\u0105dowych wyposa\u017cono w zestawy Kub (4 i 15 pplot) i Osa\n\n(4 i 8 pplot) oraz zestawy artyleryjskie ZU-23-2, artyleryjsko-rakietowe ZUR-23-2KG i przeno\u015bne przeciwlotnicze zestawy rakietowe Grom. Dywizjony przeciwlotnicze, wchodz\u0105ce w sk\u0142ad brygad zmechanizowany wojsk l\u0105dowych, dysponuj\u0105 zestawami ZU-23-2, a brygady pancerne zestawami artyleryjsko-rakietowym ZSU-23-4MP Bia\u0142a. Dywizjony i baterie przeciwlotnicze marynarki wojennej s\u0105 uzbrojone w przeciwlotnicze zestawy artyleryjskie Blenda i PPZR Grom.\u201d\n\nSprz\u0119t przeciwlotniczy kt\u00f3rym dysponuj\u0105 Si\u0142y Zbrojne RP zosta\u0142 w wi\u0119kszo\u015bci opracowany w by\u0142ym ZSRR w latach 60 XX wieku, a wprowadzony na wyposa\u017cenie w latach 70 i 80. W latach 90 nast\u0105pi\u0142a jednak znacz\u0105ca modernizacja sprz\u0119tu, kt\u00f3ra pozwoli\u0142a na przed\u0142u\u017cenie okresu eksploatacyjnego oraz poprawienie jego parametr\u00f3w technicznych.\n\nNie mo\u017cna wi\u0119c przyj\u0105\u0107 \u017ce Si\u0142y Zbrojne nie posiadaj\u0105 \u017cadnej obrony przeciwlotniczej, chocia\u017c, jak zauwa\u017caj\u0105 autorzy raportu, \u201cmo\u017cliwo\u015bci bojowe WOPL (Wojsk Obrony Przeciwlotniczej \u2013 przyp. red.) s\u0105 niewielkie i nie odpowiadaj\u0105 wyzwaniom, kt\u00f3re wynikaj\u0105 z potencja\u0142u wsp\u00f3\u0142czesnych \u015brodk\u00f3w napadu powietrznego\u201d.\n\nZestawy b\u0119d\u0105ce na uzbrojeniu WOPL charakteryzuj\u0105 si\u0119 te\u017c \u201cniewielkimi zdolno\u015bciami zestaw\u00f3w rakietowych do zwalczania rakiet manewruj\u0105cych\u201d oraz brakiem mo\u017cliwo\u015bci zwalczania (\u2026) rakiet balistycznych oraz zagro\u017ce\u0144 typu rakiety, pociski artyleryjskie, mo\u017adzierzowe (Rocket, Artillery and Mortars \u2013 RAM)\u201d.\n\nW ramach Planu Modernizacji Technicznej Si\u0142 Zbrojnych na lata 2013-2022 Ministerstwo Obrony Narodowej przedstawi\u0142o plan pozyskania nowoczesnych system\u00f3w obrony przeciwlotniczej oraz przecirakietowej NAREW oraz WIS\u0141A.\n\nCzas pozyskania przeciwlotniczego zestawu rakietowego kr\u00f3tkiego zasi\u0119gu nowej generacji NAREW przypada do roku 2022, natomiast przeciwlotniczy zestaw rakietowy \u015bredniego zasi\u0119gu nowej generacji WIS\u0141A pozyskiwany b\u0119dzie od roku 2018.\n\nWypowied\u017a Magdaleny Og\u00f3rek nale\u017cy zatem uzna\u0107 za fa\u0142sz. Pomimo stosunkowo niewielkiego potencja\u0142u bojowego, Polska posiada systemy obrony przeciwlotniczej oraz przeciwrakietowej (nale\u017cy jednak zauwa\u017cy\u0107 \u017ce zw\u0142aszcza w przypadku obrony przeciwrakietowej, ich potencja\u0142 jest minimalny). Systemy NAREW i WIS\u0141A zostan\u0105 do Si\u0142 Zbrojnych wprowadzone natomiast p\u00f3\u017aniej, ni\u017c twierdzi kandydatka \u2013 w latach 2018 (WIS\u0141A) \u2013 2022 (NAREW).", "lang": "pl"}