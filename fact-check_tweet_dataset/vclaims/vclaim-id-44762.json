{"title": "No, il voto disgiunto in Emilia-Romagna non \u00e8 stato determinante", "subtitle": "", "author": "pagellapolitica.it", "date": null, "vclaim_id": "vclaim-id-44762", "url": "https://pagellapolitica.it/dichiarazioni/8514/no-il-voto-disgiunto-in-emilia-romagna-non-e-stato-determinante", "vclaim": "Stefano Bonaccini alle elezioni del 26 gennaio ha ricevuto 1.195.742 voti. I partiti che lo sostenevano hanno ottenuto 1.040.482 voti. Dunque c\u2019\u00e8 una differenza di circa 155 mila voti. Non \u00e8 detto che tutti questi siano \u201cvoti disgiunti\u201d: \u00e8 infatti possibile che alcuni elettori abbiano votato solo per il presidente, senza esprimere la preferenza per un partito.\n\nMa, anche ipotizzando che invece tutti questi 155 mila voti fossero tutti \u201cvoti disgiunti\u201d, non \u00e8 vero che siano stati determinanti.\n\nSe Bonaccini infatti avesse preso solo i voti dei partiti che lo sostenevano (1.040.482) avrebbe comunque preso alcune decine di migliaia di voti in pi\u00f9 di quelli ottenuti da Lucia Borgonzoni come candidata presidente (1.014.672) e di quelli ottenuti dalle liste di centrodestra che la sostenevano (981.787). La differenza \u2013 di circa 35 mila voti nel primo caso e di circa 60 mila nel secondo \u2013 non \u00e8 larghissima: ma \u00e8 comunque abbastanza per rendere il voto disgiunto non determinante in senso stretto.\n\nInoltre, se ipotizziamo che i 155 mila voti in pi\u00f9 ottenuti da Bonaccini rispetto alle liste che lo sostenevano fossero tutti \u201cvoti disgiunti\u201d, \u00e8 impossibile che venissero in modo determinante dal M5s: il candidato del Movimento Simone Benini ha infatti ottenuto 80.823 voti e il suo partito 102.595 voti. Dunque sono meno di 22 mila i voti pentastellati che potrebbero teoricamente essere andati a Bonaccini: meno di un settimo dei 155 mila voti di differenza a favore di Bonaccini rispetto ai partiti che lo sostenevano.\n\nNumeri alla mano, per\u00f2, non \u00e8 vero: il voto disgiunto c\u2019\u00e8 probabilmente stato ma in nessun caso \u2013 anche ipotizzando che tutti i voti in pi\u00f9 ottenuti da Bonaccini rispetto ai partiti che lo sostenevano fossero frutto del voto disgiunto \u2013 potrebbe essere stato determinante. I voti per le liste che sostenevano Bonaccini sono stati infatti superiori a quelli ottenuti da Borgonzoni come presidente e dal centrodestra come liste. In conclusione, per Fiorini un \u201cPinocchio andante\u201d.", "lang": "it"}