{"title": "Quali promesse (non) sono state mantenute per il Ponte di Genova?", "subtitle": "", "author": "pagellapolitica.it", "date": null, "vclaim_id": "vclaim-id-41629", "url": "https://pagellapolitica.it/dichiarazioni/8594/quali-promesse-non-sono-state-mantenute-per-il-ponte-di-genova", "vclaim": "Secondo Toninelli, il ponte \u00abl\u2019abbiamo fatto pagare a chi lo doveva gestire per assenza di manutenzione e l\u2019ha fatto crollare\u00bb e \u00abi tempi sono stati rispettati\u00bb.\n\nGi\u00e0 a febbraio 2019 aveva verificato come non fossero state mantenute alcune delle promesse fatte dalle autorit\u00e0 sulle tempistiche per la demolizione di quanto era rimasto in piedi del viadotto.\n\nIl quotidiano di Genova ha invece raccolto quasi 100 promesse sulla ricostruzione fatte dal 14 agosto 2018 al 22 aprile 2020 dai membri dello scorso governo Lega-M5s (di cui Toninelli era ministro), dall\u2019amministrazione regionale di Giovanni Toti e dal commissario straordinario per la ricostruzione (e sindaco di Genova) Marco Bucci.\n\nIl 18 gennaio 2019, in occasione della firma del contratto per la demolizione e la ricostruzione del nuovo ponte, Bucci aveva detto che \u00abnel contratto, come consegna ultima dei lavori, abbiamo indicato il 15 aprile 2020\u00bb.\n\nPer esempio, il 18 dicembre 2018 l\u2019allora ministro delle Infrastrutture Toninelli aveva promesso che il nuovo ponte sarebbe stato \u00abin piedi a fine 2019\u00bb e inaugurato \u00aball\u2019inizio del 2020\u00bb, anzi \u00abmagari addirittura a fine dicembre\u00bb 2019.\n\nAbbiamo visto dunque che \u00e8 esagerato dire, come fa Toninelli, che \u00abi tempi sono stati rispettati\u00bb. Il ministro ha anche aggiunto che il nuovo ponte l\u2019ha pagato \u00abchi lo doveva gestire per assenza di manutenzione e l\u2019ha fatto crollare\u00bb.\n\nSenza entrare nel merito delle responsabilit\u00e0 di Autostrade per l\u2019Italia (Aspi), la societ\u00e0 che gestisce il tratto autostradale in questione e su cui la magistratura sta indagando (il processo di primo grado non \u00e8 ancora iniziato), facciamo un po\u2019 di chiarezza su chi deve pagare la ricostruzione del ponte.\n\nIl cosiddetto \u201cdecreto Genova\u201d (n. 109 del 28 settembre 2018, convertito in legge a novembre 2018) ha stabilito (art. 1, co. 6) che Autostrade per l\u2019Italia (Aspi) dovesse \u00abfar fronte alle spese\u00bb per la ricostruzione del Ponte di Genova. Ad Aspi tra l\u2019altro non era stato consentito partecipare: i lavori sono stati assegnati a Fincantieri.\n\nha contattato l\u2019ufficio stampa del commissario straordinario per la ricostruzione del Ponte di Genova, che ha confermato come fino ad oggi Autostrade per l\u2019Italia abbia regolarmente pagato le somme dovute con l\u2019avanzamento dei lavori.\n\nParallelamente \u00e8 per\u00f2 ancora in piedi lo scontro tra il governo e la concessionaria, che aveva fatto ricorso per essere stata estromessa dalle attivit\u00e0 di ricostruzione del ponte (senza per\u00f2 chiedere una sospensione dei lavori). Da inizio aprile scorso la questione \u00e8 al vaglio della Corte costituzionale, che dovr\u00e0 esprimersi su eventuali profili di illegittimit\u00e0 costituzionali presenti nel \u201cdecreto Genova\u201d.\n\nRicordiamo infine che lo scorso governo Lega-M5s aveva promesso di revocare la concessione autostradale ad Autostrade per l\u2019Italia (impegno non mantenuto), mentre il nuovo esecutivo Pd-M5s si \u00e8 impegnato nel suo programma ad avviare \u00abla revisione delle concessioni autostradali\u00bb. Ad oggi la partita \u00e8 ancora aperta.\n\nSecondo Danilo Toninelli (M5s), sul nuovo Ponte di Genova \u00abi tempi sono stati rispettati\u00bb e \u00abl\u2019abbiamo fatto pagare a chi lo doveva gestire per assenza di manutenzione e l\u2019ha fatto crollare\u00bb.\n\nL\u2019ufficio stampa del commissario straordinario per la ricostruzione del Ponte di Genova e Aspi con un comunicato hanno confermato che fino ad oggi Autostrade per l\u2019Italia sta regolarmente pagando quanto dovuto con l\u2019avanzamento dei lavori.", "lang": "it"}