{"title": "Quegli altri nel nome di Dio", "subtitle": "", "author": "pagellapolitica.it", "date": null, "vclaim_id": "vclaim-id-17264", "url": "https://pagellapolitica.it/dichiarazioni/7638/quegli-altri-nel-nome-di-dio", "vclaim": "Si tratta di un\u2019affermazione falsa. Oggi nel mondo, per religione, si uccide in nome di Allah, Maometto, Ges\u00f9, Dio, Jahv\u00e8, Shiva, Ganesh, Buddha e via dicendo. Anche tralasciando i casi di singoli individui disturbati che commettono atrocit\u00e0 \u201cin nome\u201d della religione \u2013 molti sedicenti jihadisti, ma anche molti fanatici cristiani, specialmente negli Usa \u2013 e concentrandoci solamente sui casi dove le violenze hanno un carattere sistematico, risulta evidente che la religione islamica non sia affatto la sola a ispirare aggressioni letali.\n\nPartiamo dal cristianesimo. Nella Repubblica Centrafricana la milizia prevalentemente cristiana \u201cAnti-Balaka\u201d ha distrutto del Paese e, secondo quanto scritto nel rapporto di relativo al 2014, ha perpetrato gravi violenze, omicidi ( , tra cui quello dell\u2019ex ministro della salute Joseph Kalite, ucciso a colpi di machete davanti a una moschea) e conversioni forzate a danno della minoranza musulmana, costringendo spesso gli islamici centrafricani a scegliere la via dell\u2019esilio.\n\nIn base a quanto riporta il , a Bangui, la capitale, nel 2014 i musulmani sono passati da oltre 100.000 ad appena 900. Secondo le violenze sono proseguite nel biennio successivo. Le recenti violenze di carattere religioso sono state precedute dalle stragi di cristiani perpetrate dal governo golpista dei ribelli musulmani (riuniti nella \u201cSeleka\u201d, cio\u00e8 \u201ccoalizione\u201d) tra il 2013 e il 2014.\n\nRestando in Africa, in Uganda, Sud Sudan e Congo \u00e8 attivo l\u2019Esercito di Resistenza del Signore, un gruppo guerrigliero fondamentalista cristiano guidato da Joseph Kony, che sostiene di parlare con Dio e di essere il medium dello Spirito Santo. Il gruppo \u00e8 considerato dagli Usa un\u2019organizzazione terroristica e i suoi dirigenti sono stati accusati dalla di aver attuato numerose violazioni dei diritti umani, compresi l'omicidio (decine di migliaia di morti), il rapimento, le mutilazioni, la riduzione in schiavit\u00f9 sessuale di donne e bambini, e l'impiego nelle ostilit\u00e0 di bambini-soldato arruolati a forza.\n\nIn India per decenni gruppi cristiani estremisti e secessionisti, quali il Fronte di Liberazione Nazionale di e il Consiglio Nazionalista Socialista del (fanatici cristiani battisti di ispirazione maoista), hanno perseguitato induisti e musulmani, compiendo pulizie etniche con l\u2019obiettivo di creare Stati indipendenti fondati su una visione fanatica della propria religione. Da pochi anni le violenze sono fortunatamente andate scemando.\n\nAnche l\u2019altra religione del Libro, l\u2019ebraismo, non \u00e8 esente da fenomeni di fanatismo violento. Senza scomodare il terrorismo sionista del secolo scorso, l\u2019 o anche solo l\u2019omicidio nel 1995 del primo ministro Rabin per mano di un fanatico ebreo, sono sicuramente ricompresi dalla descrizione di Salvini \u201cuccisi per religione\u201d i musulmani che negli ultimi anni hanno subito attacchi da parte di estremisti ebrei ortodossi. Uno dei casi pi\u00f9 recenti, e odiosi, \u00e8 quello di , quando due fanatici ebrei col volto coperto diedero fuoco a una casa di palestinesi, uccidendo un bambino di 18 mesi che dormiva all\u2019interno e lasciando scritte inneggianti al Messia. L\u2019 , sempre per mano di estremisti ebrei, era stato bruciato vivo un sedicenne palestinese, Muhammed Abu Khdeir, per \u201cvendicare\u201d tre adolescenti israeliani uccisi da fanatici islamici.\n\nMolte vittime causa anche il fanatismo buddista. In , ad esempio, il gruppo radicale buddista Bodu Bala Sena a giugno 2014 caus\u00f2 decine di morti e centinaia di feriti in diversi attacchi ai danni della comunit\u00e0 musulmana, minoranza del Paese. In , di nuovo, la scorsa estate fanatici buddisti capeggiati dai loro monaci hanno devastato un villaggio abitato dalla minoranza islamica del Paese (i Rohingya), saccheggiando e dando alle fiamme la moschea. Il fenomeno dell\u2019intolleranza religiosa in Birmania \u00e8 andato crescendo dopo il 2012, causando centinaia di vittime e migliaia di profughi. Si pu\u00f2 dire sia esploso con la fine della dittatura militare e con la \u201cdemocratizzazione\u201d del Paese. \u00c8 considerata una delle maggiori sfide per la presidente, e Nobel per la Pace, Aung San Suu Kyi. E altri Paesi asiatici conoscono simili fenomeni.\n\nAnche l\u2019induismo ha i suoi estremisti. Secondo quanto riporta , l\u2019organo di informazione delle Pontificie Opere Missionarie, il 14 dicembre un gruppo di circa 30 militanti induisti ha attaccato un gruppo di fedeli cattolici a Tikariya, villaggio nello stato indiano del Rajasthan, percuotendo il sacerdote cattolico Stephen Rawat, le donne e gli altri cristiani. Pochi giorni prima, in un altro attacco induista, una donna cristiana era stata arsa viva e molti suoi correligionari erano stati costretti a convertirsi all\u2019induismo sotto la minaccia di morte. Un fenomeno, quello della violenza di fanatici ind\u00f9 contro cristiani e musulmani, che viene descritto come in costante aumento.\n\nLe violenze religiose causate dall\u2019Islam sono pi\u00f9 note in Occidente, colpito da numerosi attentati terroristici negli ultimi anni e geo-politicamente interessato dalle crisi e dalle faide che stanno sconvolgendo il Medio Oriente. Ma non si pu\u00f2 affermare, come fatto da Matteo Salvini, che \u201coggi nel mondo si uccide solo nel nome di Allah e di Maometto\u201d. In Asia e in Africa, che insieme fanno i cinque settimi della popolazione mondiale, la situazione \u00e8 molto pi\u00f9 complessa. Semplicemente spesso la ignoriamo.\n\nMatteo Salvini ha detto che oggi, nel mondo, gli autori di violenze motivate religiosamente sono solo musulmani. Molte altre religioni, per\u00f2, sono usate purtroppo per giustificare comportamenti violenti: \u201cPanzana pazzesca\u201d per il leader della Lega Nord.", "lang": "it"}