{"title": "No, il calcio non \u00e8 la \u00abterza industria\u00bb d\u2019Italia", "subtitle": "", "author": "pagellapolitica.it", "date": null, "vclaim_id": "vclaim-id-42736", "url": "https://pagellapolitica.it/dichiarazioni/8603/no-il-calcio-non-e-la-terza-industria-ditalia", "vclaim": "Per quantificare quanto valga in termini economici il calcio nel nostro Paese, guardiamo che cosa dicono i dati ufficiali della Federazione italiana giuoco calcio (Figc), di cui fanno parte, tra gli altri, le leghe che organizzano i campionati di calcio professionistici (Lega Serie A, Lega Serie B e Lega Pro) e quelli dilettantistici (Lega Nazionale Dilettanti).\n\nI dati pi\u00f9 aggiornati sul valore economico del calcio in Italia sono contenuti nel \u201cReport Calcio 2019\u201d, pubblicato a luglio dello scorso anno dalla Figc, con l\u2019Agenzia di ricerche e legislazione (Arel) \u2013 che si occupa di ricerche in ambito economico e istituzionale \u2013 e con la societ\u00e0 di consulenza (PwC).\n\nLa voce pi\u00f9 consistente di questi 3,5 miliardi riguarda i ricavi da diritti tv e radio (oltre 1,2 miliardi di euro), seguiti dalle plusvalenze per la cessione dei calciatori (777 milioni), da altri ricavi (606 milioni), da quelli per sponsor e attivit\u00e0 commerciali (575 milioni) e da quelli per gli ingressi negli stadi (341 milioni).\n\nNel 2016 \u2013 ultimo dato disponibile \u2013 il calcio professionistico ha poi portato nelle casse dello Stato oltre un miliardo di euro, tra varie imposte come l\u2019Irpef e l\u2019Iva. Ricordiamo che lo scorso anno il gettito fiscale di tutto lo Stato ha raggiunto quasi i 472 miliardi di euro.\n\nFacciamo ora degli altri esempi per quanto riguarda i posti lavoro: nel 2017 le imprese attive nell\u2019industria alimentare avevano quasi 300 mila occupati dipendenti; quelle nella fabbricazione di macchinari quasi 442 mila; nella fornitura di acqua e reti fognarie quasi 190 mila; nelle costruzioni oltre 780 mila. Anche qui, solo per citarne alcuni.\n\nUna traccia dell\u2019origine di questa non-notizia la troviamo nel Bilancio integrato della Figc relativo al 2017, dove si legge: \u00abCalciomercato: nell\u2019estate 2017, il calcio italiano ha rappresentato il terzo settore economico italiano per investimenti nel mercato M&A, dietro solo al comparto pubblico e alle istituzioni finanziarie, davanti al settore industriale e a quello energetico e sanitario\u00bb.\n\nLa sigla \u201cM&A\u201d sta per \u201c \u201d e fa riferimento alle operazioni di acquisizione e di fusione.\n\nI dati di Reuters sono contenuti in un articolo del 4 settembre 2017 del sito di settore , dove si spiega che la sola Serie A (quindi non tutto il calcio italiano) ha movimentato nel mercato M&A circa 949,6 milioni di dollari (pari a circa 876 milioni di euro), in un periodo specifico: tra il 1\u00b0 luglio 2017 e il 31 agosto 2017.\n\nSecondo la Figc, il calcio professionistico in Italia produce un valore di circa 3,5 miliardi di euro, che sale a quasi 5 miliardi considerando i dilettanti e a 16 miliardi con l\u2019indotto. Stiamo parlando di cifre tra lo 0,2 e meno dell\u20191 per cento del Pil nazionale.\n\nSecondo questa notizia, che contiene alcune stime riportate anche dalla Figc, tra luglio e agosto 2017 la Serie A \u2013 non tutto il calcio professionistico \u2013 \u00e8 stato il terzo settore economico italiano per investimenti nel mercato delle acquisizioni e delle fusioni. Una classifica molto specifica \u2013 non stiamo parlando di tutti gli investimenti fatti in Italia \u2013 e in un breve periodo di un anno.", "lang": "it"}