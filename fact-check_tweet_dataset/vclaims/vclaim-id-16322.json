{"title": "Co jest najtrudniejszym elementem restrukturyzacji?", "subtitle": "Co jest najtrudniejszym elementem restrukturyzacji? Sprawdzamy co na ten temat powiedzia\u0142 Arkadiusz Kr\u0119\u017cel. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16322", "url": "https://demagog.org.pl/wypowiedzi/co-jest-najtrudniejszym-elementem-restrukturyzacji/", "vclaim": "Wed\u0142ug artyku\u0142u \u201cProcesy restrukturyzacyjne w polskim g\u00f3rnictwie w\u0119gla kamiennego w aspekcie zrealizowanych przemian i zmiany bazy zasobowej\u201d z 2010 roku, kt\u00f3rego autorem jest Henryk Paszcza (obecny dyrektor Oddzia\u0142u Agencji Rynku Rolnego w Katowicach), w latach 1998-2002 mia\u0142 miejsce czwarty okres restrukturyzacji g\u00f3rnictwa w\u0119gla kamiennego w Polsce. Polega\u0142 on na dostosowywaniu sp\u00f3\u0142ek w\u0119glowych do funkcjonowania w warunkach gospodarki rynkowej.\n\nWed\u0142ug artyku\u0142u do ko\u0144ca roku 2002 planowano przeprowadzi\u0107 post\u0119powanie odd\u0142u\u017ceniowe kwoty wynosz\u0105cej 15,9 mln z\u0142. Uda\u0142o si\u0119 jednak zrestrukturyzowa\u0107 jedynie 3 mln z\u0142, co stanowi\u0142o dok\u0142adnie 18,9% ca\u0142ej kwoty.\n\nW latach 2003-2006 przebiega\u0142 pi\u0105ty okres restrukturyzacji \u2013 osi\u0105ganie rentowno\u015bci i ekonomicznej efektywno\u015bci przez g\u00f3rnictwo w\u0119gla kamiennego. W roku 2003 w \u017cycie wesz\u0142a nowa ustawa g\u00f3rnicza, wprowadzaj\u0105ca mo\u017cliwo\u015b\u0107 umorzenia z mocy prawa okre\u015blonych zobowi\u0105za\u0144 publicznoprawnych powsta\u0142ych w terminie od 30.09.2003 roku do 29.12.2003 roku. Na podstawie tej ustawy \u0142\u0105cznie umorzono zobowi\u0105zania w kwocie 16 mln z\u0142.", "lang": "pl"}