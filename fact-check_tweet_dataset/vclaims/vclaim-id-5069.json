{"title": "Ilu Polak\u00f3w \u017cyje poni\u017cej poziomu egzystencji? Fact-check R. Zbrzyznego", "subtitle": "Ryszard Zbrzyzny podsumowa\u0142, ilu obywateli Polski \u017cyje poni\u017cej poziomu egzystencji. Sprawdzamy dane, na kt\u00f3re powo\u0142a\u0142 si\u0119 Ryszard Zbrzyzny.", "author": "demagog.org.pl", "date": null, "vclaim_id": "vclaim-id-5069", "url": "https://demagog.org.pl/wypowiedzi/ilu-polakow-zyje-ponizej-poziomu-egzystencji-fact-check-r-zbrzyznego/", "vclaim": "Powo\u0142uj\u0105c si\u0119 na badanie G\u0142\u00f3wnego Urz\u0119du Statystycznego dotycz\u0105ce ub\u00f3stwa ekonomicznego w Polsce w roku 2014, mo\u017cemy zaobserwowa\u0107 na pierwszym wykresie w tym raporcie wzrost odsetka ludzi \u017cyj\u0105cych poni\u017cej minimum egzystencjalnego w 2014 r. wzgl\u0119dem roku zako\u0144czenia V kadencji Sejmu w 2007 r. (w kt\u00f3rej parti\u0105 sprawuj\u0105c\u0105 w\u0142adz\u0119 by\u0142o Prawo i Sprawiedliwo\u015b\u0107) o 0,8 punkta procentowego.\n\nPoni\u017cej znajduje si\u0119 informacja, \u017ce ludzi \u017cyj\u0105cych w tak trudnych warunkach ekonomicznych by\u0142o w 2014 r. ok. 2,8 miliona, co stanowi 7,4 procent. W 2007 r. by\u0142o to 6,6 procent.\n\nWyliczaj\u0105c prost\u0105 proporcj\u0119 uzyskujemy nast\u0119puj\u0105cy wynik: 2,5 miliona ludzi poni\u017cej poziomu egzystencji w 2007 r. Wyliczenie to jest zgodne z danymi prezentowanymi przez GUS. Wg raportu Pomoc spo\u0142eczna w Polsce w latach 2005-2009, w roku 2007 w Polsce stan ludno\u015bci wynosi\u0142 38 115 641. 6,6 procent z tej liczby to dok\u0142adnie 2 515 632. Oznacza to, \u017ce nast\u0105pi\u0142 wzrost liczby Polak\u00f3w \u017cyj\u0105cych poni\u017cej minimum egzystencji o prawie 0,3 miliona, czyli 300 tysi\u0119cy, co nie zgadza si\u0119 z kwot\u0105 podan\u0105 przez R. Zbrzyznego.", "lang": "pl"}