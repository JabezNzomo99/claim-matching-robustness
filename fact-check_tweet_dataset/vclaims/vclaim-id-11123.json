{"title": "Soldi ai pensionati e soldi ai migranti", "subtitle": "", "author": "pagellapolitica.it", "date": null, "vclaim_id": "vclaim-id-11123", "url": "https://pagellapolitica.it/dichiarazioni/7231/soldi-ai-pensionati-e-soldi-ai-migranti", "vclaim": "Con un post sulla propria pagina Facebook, la leader di Fratelli d\u2019Italia (e candidata a sindaco di Roma) Giorgia Meloni ha parlato delle pensioni italiane operando un confronto tra la cifra con cui \u201cla maggior parte dei pensionati italiani deve riuscire a campare\u201d e quanto viene speso per \u201cmantenere un richiedente asilo\u201d. Il paragone si basa per\u00f2 su una lettura scorretta delle cifre da poco rese note dall\u2019Inps. Pagella Politica vi spiega il perch\u00e8-\n\nLa differenza fondamentale da fare, come scrive l\u2019Inps, \u00e8 tra il numero totale delle pensioni e quello dei pensionati. Il rapporto precisa il primo - le pensioni del settore privato al 1\u00b0 gennaio 2016 erano 18.136.850 - ma non il secondo. Possiamo per\u00f2 trarne un\u2019idea indicativa dall\u2019ultimo rapporto su pubblicato da Istat e Inps, pubblicato a dicembre 2015 e riferito al 2014. Quell\u2019anno il totale delle pensioni pubbliche e private era di 23,2 milioni, ma i beneficiari erano poco meno di 16,3 milioni: un terzo circa dei pensionati percepivano due o pi\u00f9 pensioni.\n\nPossiamo ragionevolmente pensare che i numeri per il 2015 non saranno troppo differenti. Dunque, se \u00e8 vero che il 63,4% delle pensioni \u00e8 inferiore a 750 euro al mese, non \u00e8 vero che quella sia la cifra con cui \u201cla maggior parte dei pensionati italiani deve riuscire a campare\u201d, perch\u00e9 diversi pensionati sono titolari di pi\u00f9 pensioni.\n\nUna minima parte di questa cifra - tra gli 1,50 e i 2,50 euro, di pi\u00f9 per i minori non accompagnati - viene effettivamente dato ai migranti, il cosiddetto per fronteggiare piccole spese (ricariche telefoniche e simili). Gran parte invece viene spesa per il vitto, l\u2019alloggio e la gestione delle strutture, nonch\u00e9 per pagare gli stipendi delle persone che ci lavorano (operatori che, \u00e8 ragionevole supporre, sono in maggioranza italiani)\n\nLa leader di Fratelli d\u2019Italia d\u00e0 un\u2019interpretazione errata dei numeri dell\u2019Inps e li confronta con le spese per l\u2019accoglienza dei migranti, un settore in cui gran parte delle risorse economiche sono comunque gestite e spese da italiani. In questo modo lascia passare il messaggio che i migranti ricevano pi\u00f9 soldi di quanti non arrivino alla maggior parte dei pensionati italiani, una rappresentazione decisamente lontana dalla realt\u00e0. Tuttavia i numeri della seconda parte della sua affermazione restano giusti: \u201cN\u00ec\u201d per Giorgia Meloni.", "lang": "it"}