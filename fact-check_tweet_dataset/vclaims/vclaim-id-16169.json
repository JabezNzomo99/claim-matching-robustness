{"title": "Czy Trump spotka\u0142 si\u0119 z Polakami?", "subtitle": "Czy Trump spotka\u0142 si\u0119 z Polakami? Sprawdzamy co na ten temat powiedzia\u0142 Jaros\u0142aw Sellin. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16169", "url": "https://demagog.org.pl/wypowiedzi/czy-trump-spotkal-sie-z-polakami/", "vclaim": "Czy Trump spotka\u0142 si\u0119 z Polakami?\n\nW trakcie kampanii prezydenckiej kandydat Partii Republika\u0144skiej Donald Trump spotka\u0142 si\u0119 z przedstawicielami \u015brodowisk polonijnych w tym reprezentacj\u0105 Kongresu Polonii Ameryka\u0144skiej (The Polish American Congress) oraz Zwi\u0105zku Narodowego Polskiego (Polish National Alliance). Do spotkania dosz\u0142o 28 wrze\u015bnia 2016 roku w Chicago.\n\nHillary Clinton otrzyma\u0142a poparcie cz\u0119\u015bci Polonii, skupionej wok\u00f3\u0142 ruchu Polish Americans For Hillary. Jak wynika z informacji zamieszczanych na ich oficjalnym profilu na portalu Facebook, w trakcie kampanii, nigdy nie dosz\u0142o do oficjalnego spotkania kandydatki demokrat\u00f3w z przedstawicielami tego \u015brodowiska.\n\nHillary Clinton nie skorzysta\u0142a z zaproszenia Kongresu Polonii Ameryka\u0144skiej, o czym informowa\u0142y media polonijne takie jak portal Dziennik Zwi\u0105zkowy oraz Greenpoint PL.", "lang": "pl"}