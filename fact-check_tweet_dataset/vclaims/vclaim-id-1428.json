{"title": "Il ponte sullo Stretto e le azioni Impregilo", "subtitle": "", "author": "pagellapolitica.it", "date": null, "vclaim_id": "vclaim-id-1428", "url": "https://pagellapolitica.it/dichiarazioni/7464/il-ponte-sullo-stretto-e-le-azioni-impregilo", "vclaim": "\"Il giorno dopo le stupidaggini che Renzi ha detto sul \u201cponte sullo stretto\u201d il titolo in borsa della Salini Impregilo, una delle aziende da sempre interessata a questa idiozia, ha avuto un aumento del 6,75%\".\n\naveva detto che \u00abnoi siamo pronti\u00bb e si era rivolto a Pietro Salini, a.d. del gruppo, aggiungendo che la costruzione del ponte \u00e8 \u00abuna sfida a voi\u00bb e che \u00abse voi siete nelle condizioni di portare le carte e di sistemare ci\u00f2 che \u00e8 fermo da dieci anni, noi lo sblocchiamo\u00bb.\n\nDi Battista ha scritto che il giorno successivo alle dichiarazioni di Renzi il titolo del gruppo \u00e8 salito in Borsa. Ha chiesto se \u00abqualcuno ci ha guadagnato\u00bb e se ci siano stati \u00abscambi di azioni anomali\u00bb il giorno prima. Ha annunciato un esposto in Procura e ha suggerito che dietro le parole del Presidente del Consiglio ci sia uno \u00abscambio di favori\u00bb: l\u2019appoggio del gruppo nella prossima battaglia referendaria in cambio della rivitalizzazione del progetto del ponte. Non ci occupiamo di questa seconda parte, che \u00e8 opinione o per lo meno sospetto di Di Battista, ma possiamo verificare se le azioni di Salini-Impregilo sono effettivamente cresciute il giorno successivo.\n\nRenzi ha chiamato in causa la Salini-Impregilo perch\u00e9 il gruppo Impregilo, il 12 ottobre 2005, si aggiudic\u00f2 la gara d\u2019appalto per la realizzazione del ponte. Pi\u00f9 precisamente, l\u2019offerta vincitrice di 3,88 miliardi di euro venne presentata da un consorzio di imprese, Eurolink, una il cui socio principale \u00e8 Impregilo con il 45%. Salini e Impregilo si sono fuse nel 2014, dando vita al gruppo con il nome attuale.\n\nL\u2019offerta con cui Impregilo vinse l\u2019appalto nel 2005 si riferiva alla sola realizzazione del ponte, ma intorno ad esso sono necessarie molte altre opere infrastrutturali dai costi altrettanto, se non pi\u00f9, rilevanti: nell\u2019ultima rilevazione ufficiale dei costi complessivi per il progetto, nel settembre 2012, essi erano arrivati a 8,55 miliardi di euro. fossero partiti decise di togliere il ponte tuttora in corso stimati questa ricostruzione critica un intervento recente, anch\u2019esso critico,\n\nIl 28 settembre, giorno successivo alle dichiarazioni di Renzi, il titolo ha chiuso a 2,626 euro, in aumento dai 2,46% del giorno precedente. L\u2019aumento \u00e8 stato del 6,75%, come indicato da Di Battista. Si pu\u00f2 anche vedere che nei giorni successivi il titolo \u00e8 calato nuovamente e che la sua quotazione rimane inferiore ai massimi visti negli ultimi tre mesi. Nel recente passato, inoltre, c\u2019erano stati giorni in cui gli aumenti del valore azionario erano stati simili a quello del 28 settembre: ad esempio l\u201911 agosto (+5,49 per cento) e il 1\u00b0 luglio (+8,27 per cento).\n\nAlessandro Di Battista ha detto che il valore delle azioni di Salini-Impregilo \u00e8 aumentato del 6,75 per cento il giorno successivo le dichiarazioni del presidente del Consiglio su un\u2019eventuale ripresa del progetto per il ponte sullo Stretto di Messina. L\u2019aumento si \u00e8 effettivamente verificato nella percentuale indicata dall\u2019esponente del Movimento 5 Stelle, a cui assegnamo quindi un \u201cVero\u201d. Bisogna comunque precisare che questa affermazione corretta non avvalora in alcun modo le conclusioni avanzate dubitativamente da Di Battista che sia avvenuto uno \u201cscambio di favori\u201d tra Renzi e l\u2019impresa.", "lang": "it"}