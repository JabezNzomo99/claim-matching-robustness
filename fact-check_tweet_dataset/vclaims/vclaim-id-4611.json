{"title": "Wej\u015bcie do strefy Euro - kiedy Polska b\u0119dzie mog\u0142a przyj\u0105\u0107 walut\u0119 UE?", "subtitle": "Janusz Palikot o tym, kiedy wej\u015bcie do strefy Euro b\u0119dzie mo\u017cliwe dla Polski. Czy czas, o jakim m\u00f3wi Janusz Palikot, pokrywa si\u0119 z faktami?", "author": "demagog.org.pl", "date": null, "vclaim_id": "vclaim-id-4611", "url": "https://demagog.org.pl/wypowiedzi/wejscie-do-strefy-euro-kiedy-polska-bedzie-mogla-przyjac-walute-ue/", "vclaim": "Wej\u015bcie do strefy Euro \u2013 kiedy Polska b\u0119dzie mog\u0142a przyj\u0105\u0107 walut\u0119 UE?\n\nIstnieje pi\u0119\u0107 g\u0142\u00f3wnych kryteri\u00f3w wej\u015bcia do strefy Euro: kryterium stabilno\u015bci cen (inflacja nie wy\u017csza ni\u017c 1,5 punktu procentowego powy\u017cej inflacji trzech, najlepiej wdra\u017caj\u0105cych kryteria kraj\u00f3w cz\u0142onkowskich), deficytu bud\u017cetowego (nie wy\u017cszy ni\u017c 3% PKB), d\u0142ugu publicznego (nie wy\u017cszy ni\u017c 60% PKB), stopy procentowej (\u015brednia d\u0142ugoterminowa stopa procentowa nie wy\u017csza ni\u017c 2 punkty procendowe od stopy trzech, najlepiej wdra\u017caj\u0105cych kryteria kraj\u00f3w cz\u0142onkowskich) oraz kursu walutowego (waluta pa\u0144stwa kandyduj\u0105cego musi przez okres co najmniej 2 lat uczestniczy\u0107 w Europejskim Mechanizmie Kursowym ERM II \u2013 jej kurs wymiany wobec euro nie mo\u017ce odbiega\u0107 od ustalonego kursu o wi\u0119cej ni\u017c 15%).\n\nZgodnie z \u201eMonitorem Konwergencji Nominalnej\u201d opublikowanym w lutym 2015r. przez Ministerstwo Finans\u00f3w w grudniu 2014r kryteria kt\u00f3re powinny spe\u0142ni\u0107 kraje kandyduj\u0105ce do strefy Euro kszta\u0142towa\u0142y si\u0119 nat\u0119puj\u0105co:\n\u2022 kryterium stabilno\u015bci cen: inflacja nie w\u017csza ni\u017c 1,3% (\u015brednia arytmeryczna z warto\u015bci inflacji w Portugalii, Hiszpanii oraz na Cyprze powi\u0119kszona o 1,5 puntu procentowego)\n\u2022 d\u0142ugoterminowa stopa procentowa nie wy\u017csza ni\u017c 5,3% (\u015brednia arytmeryczna z warto\u015bci d\u0142ugoterminowych st\u00f3p procentowych w Hiszpanii i Portugalii powi\u0119kszona o 1,5 puntu procentowego; z analizy wy\u0142\u0105czono Cypr \u201ejako pa\u0144stwo, kt\u00f3re nie finansuje zad\u0142u\u017cenia sektora publicznego poprzez emisj\u0119 instrument\u00f3w d\u0142u\u017cnych na rynkach finansowych\u201d)\n\nW grudniu 2014r. Polska spe\u0142nia\u0142a 3 z 5 kryteri\u00f3w wej\u015bcia do strefy Euro: kryterium stabilno\u015bci cen (inflacja r\u00f3wna 0,1%; najni\u017cszy poziom w historii), d\u0142ugu publicznego (48,6% PKB) oraz d\u0142ugoterminowej stopy procentowej (3,5%; najni\u017cszy poziom w historii). Nie spe\u0142nia\u0142a natomiast kryterium deficytu bud\u017cetowego (4,3%) oraz uczestnictwa w mechanizmie ERMII.\n\nZe wzgl\u0119du na na\u0142o\u017con\u0105 na Polsk\u0119 procedur\u0119 nadmiernego deficytu, kryterium fiskane (d\u0142ugu oraz deficytu bud\u017cetowego) nie zosta\u0142o przez Polsk\u0119 spe\u0142nione w ca\u0142o\u015bci. Formalnie Polska spe\u0142nia\u0142a wi\u0119c 2 z 4 kryteri\u00f3w wej\u015bcia do strefy Euro (przy \u0142\u0105cznym potraktowaniu kryterium d\u0142ugu i deficytu publicznego).\n\nNale\u017cy zauwa\u017cy\u0107 \u017ce zgodnie z najnowszymi danymi i prognozami Polska powinna w roku 2015 zacz\u0105\u0107 spe\u0142nia\u0107 kryterium fiskalne (planowany deficyt bud\u017cetowy wynosi\n\n2,9%, natomiast d\u0142ug publiczny 49,9%). Je\u017celi Polska nie przestanie spe\u0142nia\u0107 kryterium stabilno\u015bci cen oraz d\u0142ugoterminowej stopy procentowej (po opublikowaniu nowych benchmark\u00f3w) i nie zwi\u0119kszy w roku 2015 deficytu bud\u017cetowego powy\u017cej 3%, jedynym niespe\u0142nionym kryterium b\u0119dzie uczestnictwo w mechanizmie ERMII.Pomimo spe\u0142nienia dw\u00f3ch z czterech kryteri\u00f3w, najbli\u017csz\u0105 mo\u017cliw\u0105 dat\u0105 spe\u0142nienia wszystkich kryteri\u00f3w wej\u015bcia do strefy Euro jest rok 2017 \u2013 w mechanizmie ERMII pa\u0144stwo cz\u0142onkowskie musi uczestniczy\u0107 przez co najmniej 2 lata przed wej\u015bciem do strefy Euro. Nie jest wi\u0119c prawd\u0105 \u017ce w przysz\u0142ym roku Polska b\u0119dzie spe\u0142nia\u0107 kryteria wej\u015bcia do strefy Euro. Ze wzgl\u0119du na czas trwania procedur oraz konieczno\u015b\u0107 zmiany przepis\u00f3w krajowych, w tym konstytucji, jest r\u00f3wnie\u017c bardzo ma\u0142o prawdopodobne (niemal niemo\u017cliwe) \u017ceby Polska mog\u0142a przyst\u0105pi\u0107 do strefy Euro nawet za 3 lata.", "lang": "pl"}