{"title": "Nei, det stemmer ikke at andelen sysselsatte faller og faller", "subtitle": "Sysselsettingsgraden er p\u00e5 et lavere niv\u00e5 enn for 20 \u00e5r siden, men St\u00f8re kan ikke si at den fortsetter \u00e5 falle.", "author": "www.faktisk.no", "date": null, "vclaim_id": "vclaim-id-2280", "url": "https://www.faktisk.no/faktasjekker/J2r/nei-det-stemmer-ikke-at-andelen-sysselsatte-faller-og-faller", "vclaim": "Sysselsettingsgraden, alts\u00e5 hvor stor andel av oss som er i jobb, er et stadig tilbakevendende tema i valgkampen. Ap-leder Jonas Gahr St\u00f8re har den siste uka flere ganger vist til at sysselsettingen faller. Da han bes\u00f8kte Handelsh\u00f8yskolen BI 24. august sa han dette:\n\nNoen dager etterp\u00e5, tirsdag 29. august var det s\u00e5kalt statsministerduell p\u00e5 NRK. Da sa St\u00f8re det slik:\n\nI partilederutsp\u00f8rringen p\u00e5 NRK torsdag kveld sa han igjen, noe av det samme:\n\nI alle disse sitatene beskriver St\u00f8re en sysselsetting i Norge som ikke bare har falt, men som fortsetter \u00e5 falle. At sysselsettingen de siste \u00e5tte \u00e5rene har falt er et faktum. Men St\u00f8re snakker ikke bare om hvordan sysselsettingsandelen har utviklet seg over tid. N\u00e5r han sier \u00abfaller og faller\u00bb, \u00abandelen av oss som jobber faller, det m\u00e5 vi snu\u00bb og \u00aber i nesten fritt fall\u00bb s\u00e5 uttaler han seg om n\u00e5-situasjonen og ikke om det som har v\u00e6rt. S\u00e5 er det riktig at sysselsettingen i Norge faller n\u00e5?\n\nFaktisk.no har spurt Ap-lederen om hva som er grunnlaget for p\u00e5standen og hans r\u00e5dgiver viser til SSBs Arbeidskraftunders\u00f8kelse (AKU) og de registerbaserte tallene for sysselsetting som SSB publiserer. Og det er disse tallene som er offisiell norsk statistikk om sysselsettingsgrad. Mer om de registerbaserte tallene lenger ned i faktasjekken. F\u00f8rst tar vi for oss AKU-tallene. Slik ser de ut:\n\nAlle kan se at kurvene har falt i l\u00f8pet av de fire siste \u00e5rene. Men n\u00e5r St\u00f8re snakker om hva som skjer n\u00e5, b\u00f8r vi se p\u00e5 utviklingen de siste m\u00e5nedene.\n\nDet mest brukte tallet for sysselsettingsandel er AKUs sesongjusterte tall (lysebl\u00e5 graf). Der justeres det for normale svingninger som f\u00f8lger \u00e5rstidene. De absolutte tallene for sysselsetting (m\u00f8rkebl\u00e5 graf) svinger gjennom \u00e5ret. Det g\u00e5r gjerne opp om sommeren og n\u00e5r vanligvis en bunn i mars.\n\nUtviklingen mellom to kvartaler \u00e5r for \u00e5r er sammenliknbar. Fra f\u00f8rste til andre kvartal fjor er kurven flat, mens den for samme periode i \u00e5r stiger den med 0,6 prosentpoeng. Utviklingen i \u00e5r er alts\u00e5 en del bedre enn utviklingen p\u00e5 samme tid i fjor. Samtidig er sysselsettingsandelen for andre kvartal 0,3 prosentpoeng lavere enn p\u00e5 samme tid i fjor. Det gir St\u00f8re dekning for \u00e5 si at sysselsettingsandelen har falt det siste \u00e5ret.\n\nMen St\u00f8re snakker ikke om det siste \u00e5ret eller de siste \u00e5rene, men om hvordan det utvikler seg n\u00e5. Eika mener det er best \u00e5 se p\u00e5 de sesongjusterte tallene n\u00e5r vi skal vurdere utviklingen i et kortsiktig perspektiv.\n\nHvis de sesongjusterte tallene stiger, s\u00e5 mener SSB at sysselsettingen stiger ut over de vanlige \u00e5rlige variasjonene.\n\nDe sesongjusterte tallene for sysselsettingsandelen svinger noe, men svingningene er betydelig mindre enn grafen som ikke er sesongjustert.\n\nEika tror de mindre krusningene p\u00e5 grafen i stor grad skyldes at AKU er en sp\u00f8rreunders\u00f8kelse. Det sist publiserte tallet er 66,8 prosent og dette er det samme som for november 2016. SSBs statistiker J\u00f8rn Ivar Hamre, som jobber med unders\u00f8kelsen, sier det slik:\n\nDenne faktasjekken handler heller ikke om prognoser, som er anslag. Vi holder oss til unders\u00f8ke om det er st\u00f8tte for St\u00f8res p\u00e5stander i statistikk og bekreftete tall. De to SSB-ekspertene uttaler seg ikke om St\u00f8res p\u00e5stander, men om hvordan statistikkene kan brukes.\n\nSSB publiserer ogs\u00e5 et trend-tall (rosa graf) som i enda st\u00f8rre grad jevner ut topper og bunner. Denne har ikke falt siden februar i \u00e5r. Tvert i mot har den g\u00e5tt noe opp. Oppgangen fra april til mai var f\u00f8rste gang trenden viste oppgang siden februar 2012.\n\nHan ser normalt p\u00e5 de absolutte tallene. Men det er noe annet enn det St\u00f8re uttaler seg om n\u00e5r han viser til \u00abandelen\u00bb. De absolutte tallene har steget sammen med befolknings\u00f8kningen, men steg kraftigere p\u00e5 v\u00e5ren og forsommeren.\n\nHamre advarer mot \u00e5 legge for mye vekt p\u00e5 trendgrafen i slutten av tidsserien.\n\nSlik har sysselsettingsandelen utviklet seg siden 1988:\n\nArbeiderpartiet viser ogs\u00e5 til SSBs s\u00e5kalte registertall for sysselsettingsgrad, men Hamre mener det er flere problemer med disse tallene, som gj\u00f8r at de ikke er s\u00e5 egnet til \u00e5 si noe om utviklingen n\u00e5. De publiseres bare \u00e5rlig og det var et brudd i tidsserien slik at tallene fra 2015 og 2016 ikke er sammenliknbare med tidligere \u00e5rs tall.", "lang": "no"}