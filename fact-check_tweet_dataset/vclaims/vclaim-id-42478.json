{"title": "No, questa foto con numerose bare non \u00e8 stata scattata a Bergamo", "subtitle": "", "author": "pagellapolitica.it", "date": null, "vclaim_id": "vclaim-id-42478", "url": "https://pagellapolitica.it/bufale/show/1012/no-questa-foto-con-numerose-bare-non-%C3%A8-stata-scattata-a-bergamo", "vclaim": "Il 18 marzo su Facebook \u00e8 stata pubblicata un'immagine che mostra molte bare in fila. La foto \u00e8 accompagnata da questo testo: \u00abDa Bergamo. Dedicato a chi ancora passeggia o fa esercizi fisici di riscaldamento per le strade, a chi scende dal Nord, a chi non usa i guanti, a chi pensa 'meglio vivere un giorno da leoni'\u00bb. Il riferimento \u00e8 al fatto che oggi la provincia di Bergamo \u00e8 in Italia uno dei territori pi\u00f9 colpiti dall'epidemia legata al nuovo coronavirus Sars-Cov-2 (per contagi e morti).\n\nLa foto \u00e8 vera ma risale a ottobre 2013 e mostra l'hangar dell'aeroporto dell'isola di Lampedusa con dentro oltre 100 bare dopo che il 3 ottobre 2013 era naufragata nel Mediterraneo una nave. In quell'occasione morirono circa 400 migranti, come si pu\u00f2 verificare qui.", "lang": "it"}