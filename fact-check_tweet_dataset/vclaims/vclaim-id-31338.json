{"title": "Il ministro Costa \u201cfrana\u201d sul rischio idrogeologico", "subtitle": "", "author": "pagellapolitica.it", "date": null, "vclaim_id": "vclaim-id-31338", "url": "https://pagellapolitica.it/dichiarazioni/8397/il-ministro-costa-frana-sul-rischio-idrogeologico", "vclaim": "Il 18 settembre 2019 il ministro dell\u2019Ambiente, della Tutela del Territorio e del Mare Sergio Costa ha scritto sul proprio profilo Twitter che il 79 per cento del territorio italiano \u00e8 \u00aba forte #rischio idrogeologico\u00bb.\n\nSecondo i dati Ispra, il 16,6 per cento del territorio nazionale \u00e8 classificato con il pi\u00f9 alto grado di pericolosit\u00e0. Sono 1,28 milioni gli abitanti in territori a potenziale rischio frane e pi\u00f9 di 6 milioni coloro che risiedono in territori a rischio alluvioni.\n\nIn questo caso il pericolo \u00e8 stato classificato su una scala a tre livelli: basso (P1), medio (P2) ed elevato (P3). In totale, circa 70 mila chilometri quadrati (il 23,4 per cento del territorio nazionale italiano) sono a rischio idraulico. Quasi la met\u00e0 \u2013 10,9 per cento \u2013 \u00e8 al grado P1, cio\u00e8 lo scenario a minore pericolosit\u00e0.\n\nIn attesa di ricevere una risposta, possiamo per\u00f2 ipotizzare che Costa volesse fare riferimento alla superficie di territorio italiano il cui suolo \u00e8 montano o collinare. Secondo i dati Istat relativi al 2014, \u00abl\u2019Italia \u00e8 orograficamente caratterizzata da un territorio che si compone di collina per il 41,6 per cento, di montagna per il 35,2 per cento e di pianura per il 23,2 per cento\u00bb.\n\nDunque, in totale i territori montani o collinari sono pari a circa il 77 per cento della superficie del nostro Paese e in queste aree \u2013 vista la loro composizione naturale \u2013 il rischio di dissesto idrogeologico \u00e8 maggiore.", "lang": "it"}