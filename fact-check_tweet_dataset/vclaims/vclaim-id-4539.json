{"title": "Diagnostyka w Polsce - jak d\u0142ugi jest czas oczekiwania?", "subtitle": "Prof. Jacek Jassem podkre\u015bli\u0142, \u017ce diagnostyka to wi\u0119kszy problem Polski ni\u017c samo leczenie. Sprawdzili\u015bmy to, co powiedzia\u0142 prof. Jacek Jassem.", "author": "demagog.org.pl", "date": null, "vclaim_id": "vclaim-id-4539", "url": "https://demagog.org.pl/wypowiedzi/diagnostyka-w-polsce-jak-dlugi-jest-czas-oczekiwania/", "vclaim": "Diagnostyka w Polsce \u2013 jak d\u0142ugi jest czas oczekiwania?\n\nW ramach OnkoBarometru Watch Health Care podda\u0142o ocenie dost\u0119pno\u015b\u0107 do 17 wa\u017cnych bada\u0144 diagnostycznych. \u015aredni czas oczekiwania na pojedyncze badanie diagnostyczne dla wszystkich dziedzin onkologicznych wynosi\u0142 w styczniu 2015 roku 1,18 mies. Por\u00f3wnuj\u0105c wyniki zebrane we wrze\u015bniu 2014 r. w ramach OnkoBarometru zaobserwowano spadek przeci\u0119tnego czasu oczekiwania na pojedyncze badanie diagnostyczne.\n\n\u015aredni czas oczekiwania na pojedyncz\u0105 wizyt\u0119 u lekarza specjalisty w dziedzinach onkologicznych w styczniu 2015 r. wyni\u00f3s\u0142 0,9 mies. Najd\u0142u\u017cej trzeba czeka\u0107 na porad\u0119 u hematologa, \u015bredni czas oczekiwania wynosi bowiem 1,5 mies. Jednak czas ten skr\u00f3ci\u0142 si\u0119 znacz\u0105co w por\u00f3wnaniu z wrze\u015bniem 2014 r. a\u017c o 3,6 mies.", "lang": "pl"}