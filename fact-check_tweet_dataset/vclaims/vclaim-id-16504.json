{"title": "Il governo vuole penalizzare le imprese sulle ristrutturazioni?", "subtitle": "", "author": "pagellapolitica.it", "date": null, "vclaim_id": "vclaim-id-16504", "url": "https://pagellapolitica.it/dichiarazioni/8300/il-governo-vuole-penalizzare-le-imprese-sulle-ristrutturazioni", "vclaim": "Nel 2012 il governo Monti \u2013 con il decreto Sviluppo (dl. 83/2012) \u2013 aveva innalzato sia la soglia della detrazione Irpef sia quella di spesa, rispettivamente dal 36 al 50 per cento e da 48 a 96 mila euro.\n\nL'articolo 10 del cosiddetto \u201cdecreto Crescita\u201d introduce effettivamente la possibilit\u00e0 per i cittadini di rinunciare alla detrazione fiscale di cui hanno diritto in cambio di uno sconto sul prezzo da parte dell\u2019impresa che effettua i lavori (che lo recuperer\u00e0 in 5 anni dallo Stato). Questa opzione \u00e8 per\u00f2 esercitabile per tipi di intervento che sono diversi da quelli citati dalla leader di Fratelli d'Italia, anche se \u00e8 vero che comunemente vengano spesso ricompresi nel concetto di \"ristrutturazione\" (ad esempio, la sostituzione degli infissi).\n\nIn secondo luogo, il \u201cdecreto Crescita\u201d stabilisce (art. 10, comma 3) che l\u2019Agenzia delle entrate adotti entro 30 giorni dall\u2019approvazione della legge di conversione un provvedimento di attuazione della misura. Quindi, fintanto che il provvedimento attuativo e la legge di conversione non vengono approvate, non \u00e8 possibile sapere se la misura definitiva sar\u00e0 identica a quella contenuta nel testo del decreto o se invece verr\u00e0 modificata profondamente.\n\nLa misura introdotta dal governo concede un\u2019opzione aggiuntiva alle imprese che opera nel settore degli interventi antisismici e di e non un obbligo vero e proprio. Ma chi \u00e8 che sar\u00e0 avvantaggiato da questa norma, cos\u00ec com\u2019\u00e8 scritta ora?\n\n\u00abAd essere avvantaggiati saranno soprattutto imprese di grandi dimensioni che dispongono di ampia liquidit\u00e0 di capitale\u00bb, spiega a Pagella Politica Angelo Artale, direttore generale della Federazione Industrie Prodotti Impianti Servizi ed Opere Specialistiche per le Costruzioni e la Manutenzione (Finco). \u00abSolamente i grandi gruppi avranno la capacit\u00e0 di anticipare grosse somme di denaro e di avere un giro d\u2019affari (e, quindi, di tasse pagate) sufficiente ampio per poter godere del credito d\u2019imposta previsto dal \u201cdecreto Crescita\u201d\u00bb.\n\nSebbene sulla carta la misura sia opzionale, il rischio \u00e8 quello di obbligare le piccole e medie imprese a doversi adattare alle grandi.\n\n\u00abIn teoria \u00e8 possibile\u00bb, dice Artale. \u00abMa non \u00e8 detto che i loro margini di guadagno sugli interventi effettuati siano sufficientemente ampi per controbilanciare il costo di queste complicate operazioni o che le finanziarie siano disposte a concedere il credito da loro richiesto\u00bb.\n\nDa una parte, pu\u00f2 aiutare a stimolare la domanda, spingendo le persone a effettuare interventi di che in assenza di questa opzione non si sarebbero potuti permettere. Dall\u2019altra, il rischio \u00e8 quello di avvantaggiare le grandi imprese e di svantaggiare quelle di dimensioni pi\u00f9 ridotte.", "lang": "it"}