{"title": "Quanti soldi diamo effettivamente alla Ue e quanti ce ne tornano indietro?", "subtitle": "Secondo il capogruppo M5s alla Camera, Francesco D'Uva, ogni anno il saldo negativo \u00e8 di ben 10 miliardi. Abbiamo verificato", "author": "www.agi.it", "date": "2018-06-09T07:25+0200", "vclaim_id": "vclaim-id-20747", "url": "https://www.agi.it/fact-checking/italia_contribuente_netto_ue_m5s-4009283/news/2018-06-09/", "vclaim": "Lo stesso concetto \u00e8 stato ripreso via Twitter da D\u2019Uva, che condividendo il video di cui sopra ha scritto: \u201cogni anno diamo 20 miliardi di euro all'Europa e ne riprendiamo solamente 10. Una cosa totalmente illogica e inaccettabile!\u201d.\n\nNel 2016, ultimo anno per cui si hanno i dati, l\u2019Italia ha versato nelle casse di Bruxelles 13,393 miliardi di euro. Nel 2015 erano stati 14,691 miliardi, nel 2014 14,594 e nel 2013 \u2013 record \u2013 15,748 miliardi.\n\nDunque non \u00e8 mai successo in tempi recenti che l\u2019Italia desse venti miliardi all\u2019Unione europea, e la media degli ultimi anni \u00e8 di circa 14 miliardi di euro.\n\nPer quanto riguarda i miliardi che l\u2019Italia \u201criprende\u201d dall\u2019Europa, nel 2016 \u2013 ultimo dato disponibile \u2013 sono stati 11,592, nel 2015 12,338 miliardi, nel 2014 10,695 miliardi e nel 2013, di nuovo anno record, erano stati 12,554 miliardi di euro.\n\nIn ogni caso, \u00e8 sbagliato sottintendere che la differenza tra quanto l\u2019Italia d\u00e0 e quanto riceve dall\u2019Unione europea sia di dieci miliardi.\n\nLa differenza nel 2016 \u00e8 stata di 1,8 miliardi, nel 2015 di 2,35 miliardi, nel 2014 di 3,9 miliardi e nel 2013 di 3,2 miliardi. La media degli ultimi anni \u00e8 dunque di 2,8 miliardi circa, circa un quarto di quanto sostenuto da D\u2019Uva.\n\nMa perch\u00e9 l\u2019Italia versa tutti questi soldi all\u2019Unione europea? Lo fa in ragione di un meccanismo molto semplice e meccanico. Tutti gli Stati dell\u2019Unione europea sono infatti tenuti a contribuire al bilancio comunitario in proporzione al proprio Reddito Nazionale Lordo (Rnl), cio\u00e8 il Pil aggiustato in base ai flussi di reddito tra Paesi. Lo stabilisce, da ultimo, la Decisione del Consiglio dell\u2019Ue del 26 maggio 2014 (v. art. 2 co. 1 lett. c)).\n\nVisto che l\u2019Italia \u00e8 il terzo Rnl nell\u2019Unione europea, risulta il terzo contributore lordo. Questi contributi sono la fonte di finanziamento principale dell\u2019Ue, accanto ai dazi sulle frontiere esterne dell\u2019Unione e al prelievo di una quota del gettito Iva riscosso in ogni Paese.\n\nNon solo. Nel periodo 2014-2020, diversi Stati hanno ottenuto trattamenti speciali (v. art. 2 co.5 dalla Decisione, anche se di entit\u00e0 molto pi\u00f9 ridotta del Regno Unito: la Danimarca, i Paesi Bassi e la Svezia beneficiano di riduzioni del proprio contributo annuo basato sul Rnl pari, rispettivamente, a 130 milioni di euro, 695 milioni e 185 milioni. L'Austria beneficia di una riduzione del proprio contributo annuo basato sul Rnl pari a 30 milioni di euro nel 2014, a 20 milioni nel 2015 e a 10 milioni nel 2016.\n\nCome riporta l\u2019Europarlamento, \u201cI meccanismi di correzione hanno suscitato numerose critiche, non ultima che rendono il sistema di finanziamento dell\u2019Unione pi\u00f9 complesso, meno trasparente, meno giusto e pi\u00f9 difficile da riformare. Proposte avanzate in passato per riformare i meccanismi ad hoc esistenti con uno unitario, aperto a qualunque Stato si trovi in predeterminate condizioni di squilibri di bilancio, non hanno avuto successo\u201d.\n\n\u201cLa dinamica degli accrediti dipende anche dalla capacit\u00e0 progettuale e gestionale degli operatori nazionali, e dall'andamento del ciclo di programmazione\u201d, scrivono infatti i giudici contabili \u201ce quindi il saldo netto negativo non \u00e8 di per s\u00e9 espressione di un \u2018trattamento\u2019 deteriore per l'Italia rispetto a quello di Paesi che si suppongono pi\u00f9 avvantaggiati\u201d.\n\nNon \u00e8 vero che l\u2019Italia dia ogni anno 20 miliardi alla Ue ricevendone indietro 10, con un saldo negativo dunque di 10 miliardi all\u2019anno. Come abbiamo visto il saldo \u00e8 di circa 2,8 miliardi di euro all\u2019anno, circa un quarto di quanto sostenuto da D\u2019Uva.\n\nPer quanto riguarda eventuali meccanismi \u201cillogici\u201d, ci sono in realt\u00e0 spiegazioni abbastanza puntuali di perch\u00e9 ci\u00f2 accada. Poich\u00e9 l\u2019Italia non ha un regime speciale per i propri contributi al bilancio europeo, questi vengono regolati da un calcolo che si fonda sul Reddito nazionale lordo degli Stati membri.", "lang": "it"}