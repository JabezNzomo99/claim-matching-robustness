{"title": "I minibot li voleva anche il governo Monti?", "subtitle": "Abbiamo verificato un'affermazione del presidente della commissione Bilancio della Camera, Claudio Borghi", "author": "www.agi.it", "date": "2019-06-11T08:08+0200", "vclaim_id": "vclaim-id-28836", "url": "https://www.agi.it/fact-checking/minibot_borghi_monti-5632483/news/2019-06-11/", "vclaim": "In un\u2019intervista con La Stampa dell\u20198 giugno, il presidente della Commissione Bilancio alla Camera Claudio Borghi ha commentato l\u2019idea del governo di introdurre i cosiddetti \u201cminibot\u201d. Secondo Borghi, la proposta \"\u00e8 quella di introdurre uno strumento esigibile per il pagamento di debiti della Pubblica amministrazione, [...] n\u00e9 pi\u00f9 n\u00e9 meno quel che aveva progettato Corrado Passera quando fu ministro del governo Monti\".\n\nMa \u00e8 davvero cos\u00ec? Gi\u00e0 in passato un esecutivo aveva parlato dei minibot, o sono una novit\u00e0? Abbiamo verificato.\n\nIl 28 maggio, la Camera dei deputati ha approvato all\u2019unanimit\u00e0 una mozione presentata dal deputato di Forza Italia Simone Baldelli, e votata non solo dalla maggioranza, ma anche dal Partito Democratico e da +Europa.\n\nLe critiche ai minibot \u2013 la cui introduzione \u00e8 stata subito smentita dal ministro dell\u2019Economia Giovanni Tria \u2013 sono condensate in una dichiarazione del presidente della Banca centrale europea Mario Draghi, che il 6 giugno ha detto: \"I minibot o sono moneta, e quindi sono illegali, o sono debito, e quindi aumentano il debito pubblico. Nient\u2019altro\".\n\nDall\u2019altro lato, non \u00e8 chiaro se i minibot possano essere considerati una vera e propria moneta. Nonostante ci sia dibattito a livello giuridico, l\u2019articolo 128 del Trattato sul funzionamento dell\u2019Unione europea di fatto vieta qualsiasi scenario di questo tipo. Un\u2019altra critica \u00e8 quella secondo cui i minibot sarebbero una sorta di \u201ccavallo di Troia\u201d per l\u2019uscita dell\u2019Italia dall\u2019euro.\n\nInoltre, perch\u00e9 proporre una soluzione del genere dei minibot quando i debiti della Pubblica amministrazione fanno capo allo Stato solo nell\u20198 per cento dei casi \u2013 il resto \u00e8 a capo di enti pubblici e locali, regioni e province \u2013 come si domanda Roberto Calosso, presidente della Consip (la centrale acquisti della pubblica amministrazione italiana) fino a novembre 2018?\n\nIn effetti, come suggerisce lo stesso Borghi, un dibattito simile era gi\u00e0 avvenuto durante il governo Monti. Il presidente leghista della Commissione Bilancio della Camera per\u00f2 sbaglia: le proposte fatte all\u2019epoca sono diverse dai minibot. Vediamo perch\u00e9.\n\nMa gi\u00e0 all\u2019epoca si erano sollevate le prime critiche verso questa idea. Per esempio, l\u2019allora presidente di Legacoop Giuliano Poletti \u2013 che sarebbe poi diventato ministro del Lavoro con il governo Renzi \u2013 diceva: \"La proposta mi sta bene se con i Bot e Cct [Certificati di credito del tesoro, nda] che mi danno posso pagare i debiti che ho con Equitalia e con la previdenza. Diversamente, mi parrebbe strano se il governo volesse pagare le imprese con pezzi di carta che non sappiamo dove mettere\".", "lang": "it"}