{"title": "Det er ikke dekning for \u00e5 p\u00e5st\u00e5 at antall pleiehjem har g\u00e5tt ned mer enn antall byr\u00e5krater etter den danske kommunereformen", "subtitle": "Det er ingen som sitter med fasit p\u00e5 utviklingen i antall byr\u00e5krater i Danmark. Vi vet erfor ikke om Vedums p\u00e5stand stemmer eller ikke.", "author": "www.faktisk.no", "date": null, "vclaim_id": "vclaim-id-20503", "url": "https://www.faktisk.no/faktasjekker/YZ/det-er-ikke-dekning-for-a-pasta-at-antall-pleiehjem-har-gatt-ned-mer-enn-antall-byrakrater-etter-den", "vclaim": "Trygve Slagsvold Vedum er sterk motstander av regjeringens kommunereform. I landsm\u00f8tetalen sin snakket han blant annet om hva som har skjedd i Danmark etter at 275 kommuner ble sl\u00e5tt sammen til 98 for ti \u00e5r siden.\n\nSp-lederen viser til en artikkel i danske Altinget n\u00e5r Faktisk.no ber han om \u00e5 dokumentere p\u00e5standen. Vedums medier\u00e5dgiver Lars Vangen skriver i en e-post:\n\nPleiehjem er en samlebetegnelse p\u00e5 institusjoner som tilbyr pleie til personer som ikke klarer \u00e5 bo hjemme, for eksempel eldre. Tallene i Altingets artikkel kan man finne igjen i Statistikbanken til Danmarks Statistik:\n\nFiguren viser ikke antall pleiehjem, som Vedum snakker om, men antall plasser p\u00e5 pleiehjem. If\u00f8lge statistikken har antall permanente plasser p\u00e5 pleiehjem g\u00e5tt ned med 70 prosent siden den danske kommunereformen tr\u00e5dte i kraft i 2007.\n\nDanmarks Statistik opplyser til Faktisk.no at de ikke har noen ikke statistikk p\u00e5 utviklingen i antall pleiehjem, alts\u00e5 institusjoner. Det har heller ikke Kommunernes Landsforening KL, som tilsvarer norske KS.\n\nSophie Sales, kommunikasjonsmedarbeider i KL, mener uansett det ikke gir mening \u00e5 m\u00e5le utviklingen i antall pleiehjem. I en e-post til Faktisk.no skriver hun:\n\nSales viser til disse f\u00f8ringene fra Sunheds- og \u00e6ldreministeriet. De sier at kommunene skal tilby eldre med omfattende pleiebehov en pleiebolig. Hun gir Vedum rett i at det har blitt f\u00e6rre pleiehjemsplasser og dermed f\u00e6rre institusjoner, men:\n\nKurt Houlberg er programsjef ved Det Nationale Institut for Kommunernes og Regionernes Analyse og Forskning (KORA) i Danmark. Han har v\u00e6rt med p\u00e5 \u00e5 lage en rekke rapporter om effektene av den danske kommunereformen, og mener i likhet med KL at det gir liten mening \u00e5 se isolert p\u00e5 antall pleiehjem. I en e-post til Faktisk.no skriver Houlberg:\n\nHoulberg mener det gir et langt mer riktig bilde av situasjonen \u00e5 se p\u00e5 utviklingen i den samlede kapasiteten av botilbud for eldre i perioden 2007\u201316:\n\nFiguren viser at selv om antall permanente plasser p\u00e5 pleiehjem har g\u00e5tt ned med 70 prosent, har det blitt tre prosent flere omsorgsplasser totalt.\n\nI talen til landsm\u00f8tet brukte Vedum reduksjonen i antall pleiehjem som et bilde p\u00e5 \u00f8kt sentralisering etter den danske kommunereformen. Han har sannsynligvis rett i at det har blitt langt f\u00e6rre pleiehjem i Danmark siden 2007, men hoved\u00e5rsaken er ikke at pleiehjemmene har blitt sl\u00e5tt sammen og sentralisert.\n\nDe har tvert imot blitt erstattet av andre typer boliger for eldre og pleietrengende. Danmarks Statistik beskrev i 2014 utviklingen slik.\n\nN\u00e5r det gjelder utviklingen i antall byr\u00e5krater, viser Sp-r\u00e5dgiver Vangen til tabell 2 i dette dokumentet. Det er svaret p\u00e5 et sp\u00f8rsm\u00e5l folketingsrepresentant Joachim B. Olsen (Liberal Alliance) stilte til arbeidsminister Henrik Dam Kristensen (Socialdemokraterne) i 2015.\n\nHer sp\u00f8r Olsen ministeren om \u00e5 redegj\u00f8re for utviklingen i antall \u00abDJ\u00d8Fere\u00bb (personer med utdanninger relatert til Danmarks Jurist- og \u00d8konomforbund) i perioden 1990\u20132014. Siden det er vanskelig \u00e5 m\u00e5le antall byr\u00e5krater, er \u00abDJ\u00d8Fere\u00bb en avgrensning som har blitt brukt i Danmark.\n\nIf\u00f8lge arbeidsministerens svar har antall \u00abDJ\u00d8Fere\u00bb i danske kommuner \u00f8kt med 73 prosent fra 2007 til 2014, viser tall fra Kommunernes og Regionernes L\u00f8ndatakontor. Hvis man legger utviklingen i antall \u00abDJ\u00d8Fere\u00bb til grunn, ser det alts\u00e5 ut som om det har v\u00e6rt en stor \u00f8kning i antall byr\u00e5krater.\n\nS\u00e5 enkelt er det imidlertid ikke. If\u00f8lge Houlberg er det umulig \u00e5 svare n\u00f8yaktig p\u00e5 hvordan utviklingen i antall byr\u00e5krater har v\u00e6rt siden den danske kommunereformen tr\u00e5dte i kraft.\n\nHoulberg viser til at \u00abDJ\u00d8Fere\u00bb kan v\u00e6re \u00e9n type byr\u00e5krater, men at det finnes mange andre grupper som ikke er med i Danmarks Jurist- og \u00d8konomforbund. Han sp\u00f8r:\n\nEt annet problem med \u00e5 sammenligne antall byr\u00e5krater over tid, er at kommunenes oppgaver har endret seg. I 2009 overtok for eksempel danske kommuner b\u00e5de arbeidsoppgaver og ansatte fra staten. I 2012\u201313 skjedde det motsatte da den statlige organisasjonen Udbetaling Danmark ble etablert og overtok ansatte fra kommunene.\n\nBasert p\u00e5 en samlet vurdering av tilgjengelige data og analyser, mener Houlberg det er dekning for \u00e5 si at:\n\u2022 I de f\u00f8rste fire \u00e5rene etter reformen (2007\u201310) var det en \u00f8kning i antall \u00abbyr\u00e5krater\u00bb i danske kommuner. Men det er viktig \u00e5 tilf\u00f8ye at dette ikke skjedde spesielt i sammensl\u00e5tte kommuner, men i minst like h\u00f8y grad i ikke-sammensl\u00e5tte kommuner. Dette kan derfor ikke ses som en effekt av kommunereformen.\n\u2022 Hvis man tar h\u00f8yde for at behovet for saksbehandlere \u00f8kte som f\u00f8lge av finanskrisen, er tendensen etter 2010 at det har v\u00e6rt en reduksjon i antall \u00abbyr\u00e5krater\u00bb i danske kommuner. Her er det viktig \u00e5 legge til at denne reduksjonen i minst like stor grad er drevet av finanskrisen og sterkere statlig styring av kommunenes \u00f8konomi etter 2010, som av kommunereformen.", "lang": "no"}