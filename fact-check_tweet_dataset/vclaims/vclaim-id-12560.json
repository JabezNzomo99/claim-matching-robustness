{"title": "Davvero col decreto sicurezza si possono rimpatriare i richiedenti asilo condannati?", "subtitle": "Lo ha sostenuto il ministro dell'Interno, Matteo Salvini. La situazione \u00e8 per\u00f2 pi\u00f9 complicata", "author": "www.agi.it", "date": "2018-11-09T07:54+0100", "vclaim_id": "vclaim-id-12560", "url": "https://www.agi.it/fact-checking/decreto_sicurezza_rimpatri_migranti_salvini-4593242/news/2018-11-09/", "vclaim": "Il ministro dell\u2019Interno e vicepremier Matteo Salvini, ospite di Pomeriggio 5 su Mediaset, il 7 novembre ha dichiarato (min. 2.30): \u201cFino a ieri, fino a prima di questo decreto, un richiedente asilo (\u2026) se commetteva un reato, tu non gli potevi fare sostanzialmente niente perch\u00e9 andava avanti la sua domanda di asilo politico. Con questo decreto (\u2026) se ti becco a spacciare, a stuprare o a rubare, ti convoco e ti rimando al tuo Paese\u201d.\n\nDunque il divieto di respingimento pu\u00f2 venire meno, in base al diritto internazionale, per due motivi: se il rifugiato \u00e8 un pericolo per la sicurezza del Paese che lo ospita, oppure se \u00e8 condannato in via definitiva per reati particolarmente gravi e per questo costituisce una minaccia per la collettivit\u00e0.\n\nL\u2019articolo 12 del decreto regola i casi di diniego dello status di rifugiato al richiedente asilo e, riprendendo l\u2019impostazione della Convenzione di Ginevra, prevede due casi: se \u201csussistono fondati motivi per ritenere che lo straniero costituisce un pericolo per la sicurezza dello Stato\u201d, oppure se \u201clo straniero costituisce un pericolo per l'ordine e la sicurezza pubblica, essendo stato condannato con sentenza definitiva per i reati previsti dall\u2019articolo 407, comma 2, lettera a), del codice di procedura penale\u201d.\n\nSe aveva commesso uno dei reati previsti dall\u2019articolo 407 del codice penale era possibile rifiutare la richiesta di asilo e, teoricamente, rimpatriarlo.\n\nTralasciamo eventuali problemi di legittimit\u00e0 su questa norma, che nascono dall\u2019apparente contrasto tra la Convenzione di Ginevra \u2013 che parla di \u201ccrimini e delitti particolarmente gravi\u201d che rendono il richiedente asilo \u201cuna minaccia per la collettivit\u00e0\u201d \u2013 e le disposizioni che prevedono si possa respingere un rifugiato per un furto semplice. Sulla questione sar\u00e0 probabilmente la magistratura a pronunciarsi.\n\nIn primo luogo perch\u00e9 la procedura che descrive il ministro, in base alla quale \u201cti convoco e ti rimando al tuo Paese\u201d, \u00e8 molto distante dalla realt\u00e0: il richiedente asilo accusato per un reato tra quelli ora contemplati dal nuovo articolo 12 del decreto 251/2007 deve infatti essere processato attraverso i tre gradi di giudizio da parte della giustizia italiana, con tutte le garanzie del giusto processo.\n\n\u00c8 poi errato sostenere che, anche dopo la eventuale sentenza definitiva di condanna, il richiedente asilo possa essere rimandato automaticamente nel proprio Paese. In base ai principi fondamentali del nostro ordinamento giuridico, presenti nella Costituzione e non solo, non \u00e8 possibile infatti che lo Stato italiano si renda attivamente complice nel condannare a morte o alla tortura un essere umano.\n\nQuindi non \u00e8 possibile rimandare il richiedente asilo condannato, anche per reati gravi, verso il suo Paese d\u2019origine se qui rischia la pena di morte. Questo principio \u00e8 stato ad esempio ribadito nel 2005 dalla Corte d\u2019Appello di Roma, che aveva concesso l\u2019estradizione di un cittadino italiano verso gli Usa perch\u00e9 ricorreva la condizione che non rischiasse la pena capitale.\n\nLa legge che ha istituito il reato di tortura, la l. 110 del 2017 (art. 3), ha poi stabilito che \u201cNon sono ammessi il respingimento o l\u2019espulsione o l\u2019estradizione di una persona verso uno Stato qualora esistano fondati motivi di ritenere che essa rischi di essere sottoposta a tortura. Nella valutazione di tali motivi si tiene conto anche dell'esistenza, in tale Stato, di violazioni sistematiche e gravi di diritti umani\u201d.\n\nE infatti in Italia sono detenute centinaia di persone che non possono essere legalmente trasferite nei loro Paesi di origine. Secondo il rapporto Antigone di maggio 2018 sono 806 e provengono da Libia, Sudan ed Egitto.\n\nL\u2019affermazione di Salvini \u00e8 scorretta per alcuni motivi. In primo luogo non \u00e8 vero che prima del decreto sicurezza votato il 7 novembre dal Senato non era possibile fare niente al richiedente asilo che avesse commesso un reato. Era possibile fare esattamente lo stesso che \u00e8 possibile fare oggi: solo, l\u2019elenco dei reati considerati gravi \u2013 in ossequio alla Convenzione di Ginevra \u2013 era pi\u00f9 breve.", "lang": "it"}