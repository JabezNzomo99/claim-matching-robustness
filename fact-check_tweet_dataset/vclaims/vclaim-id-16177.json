{"title": "Guiyang non \u00e8 stata costruita in un giorno", "subtitle": "", "author": "pagellapolitica.it", "date": null, "vclaim_id": "vclaim-id-16177", "url": "https://pagellapolitica.it/dichiarazioni/7515/guiyang-non-e-stata-costruita-in-un-giorno", "vclaim": "\"Leggo i dati e dico che da qui al 2050 pi\u00f9 del 50 per cento della popolazione vivr\u00e0 in megalopoli. Noi non abbiamo neanche una megalopoli perch\u00e9 la nostra citt\u00e0 pi\u00f9 grande, Roma, non sta tra le prime cento citt\u00e0 cinesi\". (Min. 34:37)\n\nIn occasione di un incontro al Politecnico di Milano, il presidente del Consiglio ha parlato dell\u2019evoluzione urbanistica del nostro paese e ha citato due numeri, a proposito del fatto che l\u2019Italia sia fatta di piccoli centri: il primo riguarda la percentuale di persone che, secondo le proiezioni demografiche, vivr\u00e0 in \u201cmegalopoli\u201d; il secondo \u00e8 la posizione in classifica di Roma nell\u2019elenco delle... citt\u00e0 cinesi. Vediamo se sono corretti.\n\nSecondo lo studio, l\u2019urbanizzazione a livello globale \u00e8 in aumento da tempo in gran parte del mondo e il trend non si arrester\u00e0 in futuro. Il numero di persone che vivono nelle citt\u00e0 ha superato quelli delle campagne, a livello globale, nel 2007, e si prevede che nel 2050 la proporzione sar\u00e0 di circa due terzi urbana contro un terzo rurale.\n\nRenzi per\u00f2 non parla di citt\u00e0, ma di \u201cmegalopoli\u201d, ovvero centri urbani con oltre 10 milioni di abitanti (secondo la definizione del WUP). Le stime delle Nazioni Unite arrivano fino al 2030 e non al 2050 citato da Renzi: per allora si prevede che nei centri con oltre 10 milioni di abitanti (che oggi sono 29 e tra quindici anni saranno saliti a 41) vivranno \u201cappena\u201d 730 milioni di persone, l\u20198,7 per cento della popolazione mondiale. Anche senza avere le proiezioni fino al 2050, \u00e8 chiaro che il 50 per cento che, secondo Renzi, sar\u00e0 superato \u00e8 del tutto fuori dalle previsioni.\n\nVeniamo ora alla Cina (e a Roma). Con 1,382 miliardi di abitanti stimati nel 2016, la Cina \u00e8 il paese pi\u00f9 popoloso del mondo (il secondo, l\u2019India, lo segue da vicino con 1,326 miliardi: il sorpasso \u00e8 previsto per il 2022). Le dimensioni della sua urbanizzazione - una delle pi\u00f9 rapide dal 1990 ad oggi - sono impressionanti: i suoi 758 milioni di abitanti delle citt\u00e0 sono un quinto del totale globale e gli spostamenti dalle campagne alle citt\u00e0 degli ultimi decenni sono stati chiamati \u201cla pi\u00f9 grande migrazione della storia\u201d. Nel 2014, la percentuale di popolazione urbanizzata era del 54 per cento (contro il 69 per cento dell\u2019Italia).\n\nLe citt\u00e0 con pi\u00f9 di 300 mila abitanti in Cina sono esattamente quattrocento, comprese Hong Kong e Macao* (le abbiamo riportate tutte qui, nel foglio 3). Calcolarle, per la dell\u2019ONU, ha riservato qualche complicazione. La definizione amministrativa di \u201ccitt\u00e0\u201d, in Cina, \u00e8 cambiata quattro volte nel secondo dopoguerra, l\u2019ultima volta nel 1993, e allo stesso modo \u00e8 cambiata la definizione di \u201cpopolazione urbana\u201d. Gli estensori del rapporto hanno quindi dovuto considerare di volta in volta le zone amministrative che compongono gli agglomerati urbani e la popolazione \u201cdi fatto\u201d di quelle zone.\n\nIl censimento cinese del 2010, infatti, \u00e8 stato il primo in cui si \u00e8 cercato seriamente di contare gli effettivi residenti in una citt\u00e0 e non solo chi aveva il permesso ufficiale per risiedervi. Il cosiddetto sistema dell\u2019 , riformato solo di recente, era di fatto un sistema di passaporti interni che aveva, tra le altre cose, la grave conseguenza di escludere i nuovi arrivati dalle campagne dai servizi sociali delle citt\u00e0.\n\nFatte queste precisazioni, possiamo chiederci finalmente: dove starebbe Roma, nella classifica delle citt\u00e0 cinesi? La capitale, con i suoi 2,867 milioni di abitanti a giugno 2016 - di gran lunga il comune pi\u00f9 popoloso d\u2019Italia - si situerebbe al 38esimo posto nella classifica delle citt\u00e0 cinesi, sopra Tangshan nello Hebei (2,743 milioni di abitanti) e appena sotto Guiyang (2,871 milioni), capitale della montagnosa provincia di Guizhou, nel sudovest del paese. Roma viene superata di poco da una citt\u00e0 piuttosto antica - il suo primo sviluppo urbano risale al XIII secolo - che si \u00e8 sviluppata negli ultimi decenni in un importante centro industriale. Le citt\u00e0 cinesi che superano Roma per numero di abitanti sono riportate nella mappa.\n\nAbbiamo anche un altro metodo, questa volta pi\u00f9 indiretto, per verificare l\u2019affermazione del Presidente del Consiglio. Nel 2010, in Cina si \u00e8 tenuto un censimento. Un\u2019operazione gi\u00e0 di per s\u00e9 ciclopica, come si pu\u00f2 immaginare, e non priva di problemi - come la diffidenza di alcune comunit\u00e0 nei confronti dei funzionari incaricati dei controlli domiciliari (in totale, circa sei milioni).\n\nMatteo Renzi ha detto che, nel 2050, la maggioranza della popolazione mondiale vivr\u00e0 nelle megalopoli. Questa percentuale \u00e8 per\u00f2 molto lontana dalle previsioni pi\u00f9 affidabili, che si fermano al 2030 e restano sotto il 10 per cento. Ha detto poi che Roma non sta nell\u2019elenco delle prime cento citt\u00e0 cinesi. Anche questo non \u00e8 vero, perch\u00e9 Roma, se fosse in Cina, sarebbe al 38esimo posto nella classifica dei centri urbani. \u201cPanzana pazzesca\u201d per il Presidente del Consiglio.", "lang": "it"}