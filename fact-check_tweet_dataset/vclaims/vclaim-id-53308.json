{"title": "Quanti infermieri e medici mancano in Italia?", "subtitle": "", "author": "pagellapolitica.it", "date": null, "vclaim_id": "vclaim-id-53308", "url": "https://pagellapolitica.it/dichiarazioni/8418/quanti-infermieri-e-medici-mancano-in-italia", "vclaim": "Il problema della carenza di personale medico in Italia \u00e8 stato spesso, negli ultimi anni, oggetto di attenzione da parte dei media, che hanno esposto le possibili motivazioni dietro la situazione e le prospettive di un suo ulteriore aggravamento nel prossimo futuro.\n\nPurtroppo non abbiamo trovati fonti terze e imparziali che ci dicano quale sarebbe il numero corretto - in base a parametri oggettivi, come la popolazione e l\u2019et\u00e0 media - di medici e infermieri in un Paese.\n\nAbbiamo contattato Anaao per avere dei chiarimenti sui fattori presi in considerazione nella formulazione della stima, e il sindacato ci ha spiegato che il numero di 8.000 medici e 36.000 infermieri \u201cmancanti\u201d \u00e8 da intendersi in relazione alle \u00abdotazioni organiche del personale dipendente del SSN indicate nel Conto annuale dello Stato tra il 2009/2010 e il 2017\u00bb.\n\nNon abbiamo dunque modo di determinare se ci sia attualmente una reale carenza di personale sanitario, o se invece ce ne fosse in precedenza un esubero.\n\nQuesti dati erano gi\u00e0 stati verificati e, con una stima riferita all\u2019anno 2022, lo scenario delineato dai due sindacati era risultato corretto: il numero di nuovi medici non risultava sufficiente a coprire l\u2019ammanco causato dal pensionamento dei vecchi.", "lang": "it"}