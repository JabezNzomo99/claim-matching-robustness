{"title": "Grafen - kto jest jego wynalazc\u0105? Fact-check Andrzeja Dudy", "subtitle": "Andrzej Duda o tym, kto wynalaz\u0142 grafen. Poddajemy analizie to, czy s\u0142owa Andrzeja Dudy dotycz\u0105ce wynalazku pokrywaj\u0105 si\u0119 z prawd\u0105?", "author": "demagog.org.pl", "date": null, "vclaim_id": "vclaim-id-5003", "url": "https://demagog.org.pl/wypowiedzi/grafen-kto-jest-jego-wynalazca-fact-check-andrzeja-dudy/", "vclaim": "Grafen \u2013 kto jest jego wynalazc\u0105?\n\nGrafen nie jest polskim wynalazkiem, jego tw\u00f3rcy to Andre Geim i Konstantin Novoselov, fizycy pracuj\u0105cy na Uniwersytecie w Manchesterze. To Uniwersytet rozwija produkcje bazuj\u0105c\u0105 na grafenie przy wsp\u00f3\u0142pracy z przedsi\u0119biorcami.\n\nWytwarzaniem grafenu na skal\u0119 przemys\u0142ow\u0105 b\u0119dzie zajmowa\u0142 si\u0119 nowy zak\u0142ad w Cambridge. Jego badacze opracowali unikalny spos\u00f3b wytwarzania grafenu na bazie gaz\u00f3w cieplarnianych. Wykorzystuj\u0105 oni kule plazmy, kt\u00f3re pozwalaj\u0105 na \u201e\u0142amanie\u201d takich gaz\u00f3w, jak metan oraz dwutlenek w\u0119gla. Nast\u0119pnie otrzymywany jest z nich wysokiej jako\u015bci grafen.\n\nAndrzejowi Dudzie prawdopodobnie chodzi\u0142o o opracowan\u0105 przez Instytut Technologii Materia\u0142\u00f3w Elektronicznych metod\u0119 uzyskiwania grafenu, kt\u00f3ra jest na etapie uzyskiwania patent\u00f3w. Nie zako\u0144czono jeszcze post\u0119powania patentowego EPO (European Patent Office).\n\nWarto jednak doda\u0107, i\u017c jednym ze wsp\u00f3\u0142za\u0142o\u017cycieli Cambridge Nanosystem jest Polak \u2013 dr Krzysztof Kozio\u0142.", "lang": "pl"}