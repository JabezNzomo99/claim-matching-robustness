{"title": "Di Maio sbaglia sul balzo di Atlantia in borsa", "subtitle": "", "author": "pagellapolitica.it", "date": null, "vclaim_id": "vclaim-id-30101", "url": "https://pagellapolitica.it/dichiarazioni/8505/di-maio-sbaglia-sul-balzo-di-atlantia-in-borsa", "vclaim": "Ma \u00e8 corretto quello che ha detto il ministro riguardo al titolo di Atlantia? \u00c8 davvero tornato a salire \u00abdopo diverse settimane\u00bb di calo? Abbiamo verificato.\n\nAtlantia S.p.a. \u00e8 una delle societ\u00e0 leader a livello mondiale nel settore delle infrastrutture autostradali e infrastrutturali. Come spiega il , questa societ\u00e0 gestisce 14 mila chilometri di autostrade a pedaggio, in 23 Paesi del mondo, tra cui l\u2019Italia, dove tramite Autostrade per l\u2019Italia sono gestiti su concessione dello Stato italiano 3.255 chilometri di rete autostradale (per avere un confronto, Atlantia gestisce, tra gli altri, anche 2.036 km in Francia e 1.777 km in Spagna).\n\nA partire da agosto 2018, in seguito al crollo del Ponte Morandi a Genova (in un tratto autostradale gestito da Aspi), l\u2019allora governo Conte I \u2013 sostenuto da Lega e M5s \u2013 aveva pi\u00f9 volte ripetuto la promessa di voler revocare le concessioni ad Autostrade per l\u2019Italia, con una procedura in realt\u00e0 molto complessa e i cui costi per lo Stato, tenuto conto delle incognite giudiziarie, potrebbero aggirarsi tra i 15 e i 20 miliardi di euro.\n\nNel programma di governo sottoscritto tra Pd e M5s a inizio settembre 2019, la promessa di revocare le concessioni \u00e8 stata poi attenuata e sostituita con quella pi\u00f9 generica di \u00abrevisione\u00bb delle concessioni, anche se a inizio 2020 lo stesso Di Maio ha ripetuto di voler revocare le concessioni ad Aspi.\n\nMa, secondo l\u2019ex capo politico del M5s, Atlantia avrebbe cos\u00ec ricominciato a guadagnare \u00abdopo diverse settimane\u00bb di calo. E non \u00e8 cos\u00ec.\n\nTra il 15 gennaio 2020 e il 20 gennaio 2020, il prezzo \u00e8 salito da 20,48 euro a 20,84 euro (livello molto vicino a quello raggiunto con le dimissioni di Di Maio). Tra il 9 gennaio e il 15 gennaio, per\u00f2, c\u2019era stato un calo significativo, con il prezzo per azione sceso da 21,50 euro a 20,48. Prima di questa discesa c\u2019era stato invece un aumento, dai 20,20 euro del 6 gennaio ai 21,50 del 9 gennaio.\n\nIn base ai dati dell\u2019ultimo anno, si scopre invece che il livello attuale delle azioni di Atlantia \u00e8 simile a quello del 23 gennaio 2019 (20,08 euro ad azione), anche se era arrivato a toccare i 24,64 euro a inizio settembre 2019, per poi scendere in pochi giorni fino a 20,44 euro. Nei giorni successivi al crollo del Ponte Morandi, tra la seconda met\u00e0 di agosto 2018 e settembre 2018, il titolo era passato da un valore intorno ai 23,50 euro a circa 17 euro.\n\nAbbiamo contattato Atlantia, che a ha detto di non voler commentare le parole dell\u2019ex capo politico del M5s e che la societ\u00e0 non ha una posizione ufficiale in proposito.\n\nAbbiamo verificato ed \u00e8 vero che il 22 gennaio 2020 \u2013 giorno dell\u2019annuncio delle dimissioni di Di Maio \u2013 il titolo di Atlantia nella Borsa italiana \u00e8 cresciuto di prezzo (+2,1 per cento), ma aumenti simili si sono riscontrati anche nei giorni e nelle settimane precedenti, con un andamento del titolo altalenante.\n\nSecondo gli analisti finanziari, \u00e8 plausibile che le dimissioni di Di Maio possano incidere sulle prossime decisioni del governo in tema di revoca delle concessioni (avvantaggiando Atlantia), ma \u00e8 ancora presto per dirlo e per interpretare i movimenti dei mercati.", "lang": "it"}