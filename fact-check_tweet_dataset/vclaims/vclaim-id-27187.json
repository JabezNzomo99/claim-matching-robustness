{"title": "Skatt p\u00e5 eiendom og formue er h\u00f8yere i mange andre land enn i Norge", "subtitle": "Norge ligger under OECD-snittet for skatter p\u00e5 eiendom og formue.", "author": "www.faktisk.no", "date": null, "vclaim_id": "vclaim-id-27187", "url": "https://www.faktisk.no/faktasjekker/1lz/skatt-pa-eiendom-og-formue-er-hoyere-i-mange-andre-land-enn-i-norge", "vclaim": "Tankesmien Civita arrangerte onsdag 9. august den f\u00f8rste statsministerduellen mellom statsminister Erna Solberg og Jonas Gahr St\u00f8re i denne valgkampen. Der ble det debatt om den norske formuesskatten. St\u00f8re ble spurt om hvordan han ser p\u00e5 argumentet om at formuesskatten forskjellsbehandler utenlandske og norske eiere av bedrifter. Han svarte at han ser det argumentet og utdypet:\n\nSt\u00f8res poeng er at beskatning av formuesobjekter ikke er s\u00e5 s\u00e6rnorsk som mange gir uttrykk for. St\u00f8re sier \u00abformue i bredt\u00bb, og det er naturlig \u00e5 tolke det som at han inkluderer alle formuesobjekter, s\u00e5 som fast eiendom, arv og gave, i tillegg til aksjer og andre verdipapirer.\n\nI OECDs kategorisering er alt dette forskjellige former for formuesskatt. Dette i motsetning til for eksempel inntektsskatt, utbytteskatt, folketrygdavgifter, arbeidsgiveravgift eller moms.\n\nI en epost til Faktisk.no bekrefter Jonas Gahr St\u00f8res r\u00e5dgiver, Camilla Ryste, at det var slik han mente utsagnet. Ryste skriver:\n\nTall fra OECD viser at mange land skattelegger eiendom og formue i langt st\u00f8rre grad enn det vi gj\u00f8re i Norge.\n\nTallene viser hvor stor del av den samlede verdiskapningen i landene som trekkes inn av staten i skatter p\u00e5 eiendom og formue. Skatt i prosent av brutto nasjonalprodukt (BNP) er i f\u00f8lge professor Jarle M\u00f8en ved Norges Handelsh\u00f8yskole den mest alminnelige m\u00e5ten \u00e5 sammenlikne skatter mellom land. Men n\u00e5r man m\u00e5ler slik kommer Norge ofte godt ut, siden vi p\u00e5 grunn av olje\u00f8konomien har et h\u00f8yt bruttonasjonalprodukt.\n\nSammenlikningen viser at St\u00f8re har rett i sin p\u00e5stand. Mange land har samlet sett mer skatt p\u00e5 formuesobjekter enn det vi har i Norge. \u00abFormue i bredt\u00bb er imidlertid ikke det samme som den omdiskuterte norske formuesskatten. H\u00f8yre og Frp g\u00e5r til valg p\u00e5 at de \u00f8nsker \u00e5 fjerne formueskatten p\u00e5 arbeidende kapital. Dette er et mye smalere omr\u00e5de, faktisk smalere enn kategorien \u00abskatt p\u00e5 formue\u00bb som OECD opererer med.\n\nFor flere av de landene som st\u00e5r oppgitt med skatt p\u00e5 formue har unntak for det som i Norge omtales som arbeidende kapital. Det betyr at man skatter av bankinnskudd, biler, b\u00e5ter, og andre formuesgoder, men p\u00e5 visse vilk\u00e5r f\u00e5r fradrag for aksjer i bedrifter. Slik er det for eksempel i Frankrike.\n\nOECD inkluderer ogs\u00e5 skatt p\u00e5 transaksjoner som en form for formueskatt. For norges del er dokumentavgiften, skatt p\u00e5 omsetning av fast eiendom, tatt inn der.", "lang": "no"}