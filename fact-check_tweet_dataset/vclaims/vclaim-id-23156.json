{"title": "Nei, turister advares ikke mot \u00e5 reise til Hellas i sommer", "subtitle": "B\u00e5de Utenriksdepartementet og Folkehelseinstituttet anbefaler forebyggende tiltak som reduserer sjansen for myggstikk. Dette er ikke det samme som \u00e5 advare turister mot \u00e5 reise.", "author": "www.faktisk.no", "date": null, "vclaim_id": "vclaim-id-23156", "url": "https://www.faktisk.no/faktasjekker/wkR/nei-turister-advares-ikke-mot-a-reise-til-hellas-i-sommer", "vclaim": "Artikkelen er delt i underkant av 1500 ganger p\u00e5 Facebook og Faktisk.no har f\u00e5tt sp\u00f8rsm\u00e5l om hvorvidt informasjonen stemmer.\n\nKlikker man seg inn i saken ser man at kildene Sosialnytt baserer seg p\u00e5 er den britiske tabloidavisen Mirror og reiser\u00e5d fra britiske myndigheter.\n\nMirror har en lignende tittel p\u00e5 sin artikkel:\n\nSosialnytt viser til utbrudd av \u00abWest Nile viruset\u00bb, p\u00e5 norsk kalt vestnilvirus eller vestnilfeber, og skriver:\n\n\u2013 St\u00e5r ikke at folk ikke b\u00f8r reise\n\nP\u00e5 sine nettsider skriver britiske myndigheter at det i 2018 var mer enn 300 tilfeller av vestnilfeber i Hellas:\n\nFaktisk.no har spurt det britiske utenriksdepartementet om det er riktig at de advarer turister mot \u00e5 reise til Hellas. I en e-post viser de til avsnittet gjengitt over, og skriver at ordlyden her er tydelig:\n\n\u2013 Det st\u00e5r ikke at folk ikke b\u00f8r reise til Hellas.\n\nFaktisk.no har spurt Sosialnytt om hvilken informasjon som ligger til grunn for tittelen p\u00e5 artikkelen. I en e-post skriver redakt\u00f8r Eivind Ertesv\u00e5g f\u00f8lgende:\n\nI norske myndigheters reiseinformasjon om Hellas er ogs\u00e5 vestnilvirus nevnt:\n\nP\u00e5 sp\u00f8rsm\u00e5l om reiser\u00e5det for Hellas betyr at Utenriksdepartementet advarer turister mot \u00e5 reise til landet, svarer departementet:\n\n\u2013 Nei, vi advarer ikke turister mot \u00e5 reise til Hellas. Vi anbefaler turister i Hellas \u00e5 bruke myggspray og myggnetting.\n\nDet er noen land Utenriksdepartementet frar\u00e5der reiser til eller opphold i, noen med mindre det er strengt n\u00f8dvendig. Dette gjelder for \u00f8yeblikket Afghanistan, Burundi, Den sentralafrikanske republikk, Den demokratiske republikken Kongo, Somalia, Haiti, Irak, Jemen, Libya, Mali, Mauritania, Nord-Korea, Sudan, Syria, S\u00f8r-Sudan, Tsjad og Venezuela. For andre land kan det finnes omr\u00e5der eller byer man frar\u00e5der reise til.\n\nIf\u00f8lge Folkehelseinstituttet (FHI) er vestnilfeber en virussykdom som overf\u00f8res av mygg. Den kan i sjeldne tilfeller gi alvorlig hjernehinnebetennelse. Viruset er p\u00e5vist hos over 40 myggarter og ved 80 prosent av infeksjonene f\u00f8lger ingen symptomer.\n\nDet er rapportert flest tilfeller i Russland, Israel og Hellas, men ogs\u00e5 meldt om tilfeller i 15 europeiske land og i Tyrkia.\n\nIf\u00f8lge European Centre for Disease Prevention and Control var det 7,2 ganger s\u00e5 mange tilfeller av vestnilfeber i 2018-sesongen, sammenlignet med 2017. \u00d8kningen var st\u00f8rst i Bulgaria, Frankrike og Italia.\n\nI en nyhetsartikkel publisert i det medisinske forskningstidsskriftet The Lancet, st\u00e5r det at \u00f8kningen i 2018 kan skyldes en uvanlig varm sommer.\n\n\u2013 Vi trenger \u00e5 vite mer om vestnilvirusets dynamikk, om hvorvidt \u00f8kningen i tilfeller skyldes v\u00e6ret, fuglenes bevegelser, folks bevegelser eller myggpopulasjonen, sier James Logan, sjef ved Avdeling for smittevern ved London School of Hygiene and Tropical Medicine til The Lancet.\n\nFrem til 19. juni var det ikke rapportert om noen tilfeller i EU-land og -naboland i 2019.\n\nFHI skriver at det forel\u00f8pig ikke finnes noen vaksine registrert til bruk for mennesker, og at risikoen for \u00e5 bli smittet reduseres ved generelle tiltak mot myggstikk: Bruk av myggnett, kl\u00e6r som beskytter kroppen og myggmiddel, spesielt i skumringstimene og f\u00f8r soloppgang, n\u00e5r myggen er s\u00e6rlig aktiv.\n\nHelena Niemi Eide, lege ved Avdeling for smitte fra mat, vann og dyr ved FHI, sier at FHI ikke frar\u00e5der reiser til land p\u00e5 grunn av vestnilfeber, men anbefaler reisende \u00e5 beskytte seg mot myggstikk.\n\n\u2013 Reise til land utenfor Norden vil medf\u00f8re \u00f8kt risiko for flere smittsomme sykdommer. Grunnen til dette er at man da vil utsettes for en annen bakterieflora, samt sykdommer som ikke finnes i Norge, som f.eks. myggoverf\u00f8rte sykdommer. Dette gjelder ogs\u00e5 vestnilfeber. Risikoen for \u00e5 bli smittet med vestnilfeber i Europa er liten. Av de som smittes, vil de fleste ikke f\u00e5 noen symptomer, men om lag 20 % vil f\u00e5 vestnilfeber som vil g\u00e5 over av seg selv i l\u00f8pet av noen dager. Om lag 1 av 150-250 smittede vil utvikle nevrologisk sykdom som har rundt 10 % d\u00f8delighet, skriver Eide til Faktisk.no.", "lang": "no"}