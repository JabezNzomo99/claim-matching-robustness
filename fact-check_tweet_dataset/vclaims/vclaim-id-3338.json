{"title": "Nei, 222 avganger ble ikke kansellert fordi piloter nektet \u00e5 returnere asyls\u00f8kere", "subtitle": "Fra 1. januar til 30. september ble 222 personer som skulle returneres fra tyske flyplasser, nektet \u00e5 fly.", "author": "www.faktisk.no", "date": null, "vclaim_id": "vclaim-id-3338", "url": "https://www.faktisk.no/faktasjekker/MNM/nei-222-avganger-ble-ikke-kansellert-fordi-piloter-nektet-a-returnere-asylsokere", "vclaim": "6. desember publiserte Nettavisen en sak med tittelen \u00abPiloter nektet \u00e5 deportere asyls\u00f8kere \u2013 222 avganger kansellert\u00bb. I ingressen st\u00e5r det at \u00abtyske piloter skal ha nektet \u00e5 fly asyls\u00f8kere som blant annet skulle deporteres til Afghanistan\u00bb. Videre skriver journalist Thomas Paust:\n\nDet er referert til \u00abtyske medier\u00bb, men det oppgis ikke noen spesifikk kilde. Lenger ned i saken refereres det til den tyske avisen Westdeutsche Allegeimeine Zeitung og The Independent. Helt nederst oppgis i tillegg USA Today som kilde.\n\nNettavisen har ogs\u00e5 lagt inn en \u00abuh\u00f8ytidelig m\u00e5ling\u00bb i artikkelen, hvor de stiller f\u00f8lgende sp\u00f8rsm\u00e5l til leserne:\n\nFaktisk.no sender e-post til Paust og ettersp\u00f8r dokumentasjon for p\u00e5standen om at 222 avganger er kansellert fordi piloter nektet \u00e5 deportere asyls\u00f8kere. Han svarer at det ligger lenker til to aviskilder nederst i Nettavisens sak:\n\nNettstedet Dinavis.no lagde sin egen versjon basert p\u00e5 Nettavisen sin sak. Her var tittelen \u00abPiloter nektet \u00e5 deportere asyls\u00f8kere \u2013 222 avganger kansellert\u00bb. Redakt\u00f8r Dan Hanssen skriver i en e-post at Dinavis.no rettet opp saken og beklaget s\u00e5 fort de ble gjort oppmerksom p\u00e5 feilen.\n\nEtter midnatt torsdag 7. desember publiserte Norsk Telegrambyr\u00e5 (NTB) sin versjon av saken. Den hadde tittelen \u00abTyske piloter har stanset asylreturer\u00bb. NTB skriver:\n\nVidere siteres en talsperson i Lufthansa p\u00e5 at sikkerheten kan v\u00e6re et problem for disse avgangene.\n\nNyhetssjef i NTB, Kristin Aanesen, skriver i en e-post til Faktisk.no at opplysningene om at over 200 planlagte returer av afghanske asyls\u00f8kere er blitt stanset, er hentet fra Deutsche Welle:\n\nArtikkelen til NTB er videreformidlet av Document.no og Hegnar.no. NRK.no publiserte tittel og ingress i en kort melding i nyhetsstudioet sitt p\u00e5 nett.\n\nDer Nettavisen skrev at 222 avganger ble kansellert, skrev NTB at over 200 planlagte returer er blitt stanset. Der NTB skrev at det omhandlet returer av afghanske asyls\u00f8kere, skrev Nettavisen at asyls\u00f8kerne blant annet skulle deporteres til Afghanistan. Hva er egentlig riktig?\n\nNTB viser i sin artikkel til de tyske mediene og Westdeutsche Allgeimeine Zeitung. Hos f\u00f8rstnevnte kan man lese:\n\nThelocal.de publiserte torsdag 7. desember en artikkel der de skrev om britiske The Independent sin omtale av saken:\n\nVidere p\u00e5peker The Local at Independent i ettertid av publisering har endret tittel fra \u00abPiloter innstilte 222 flygninger etter \u00e5 ha nektet \u00e5 returnere asyls\u00f8kere\u00bb til \u00abPiloter hindrer 222 asyls\u00f8kere i \u00e5 bli returnert fra Tyskland ved \u00e5 nekte \u00e5 fly\u00bb.\n\nTallet 222 kommer, som p\u00e5pekt, fra et sp\u00f8rsm\u00e5l som partiet Die Linke har stilt til tyske Forbundsdagen:\n\nDet tyske innenriksdepartementet har som svar oppgitt et totaltall p\u00e5 222 personer. Dette tallet er igjen brutt ned p\u00e5 b\u00e5de tyske flyplasser og p\u00e5 flyselskap. Her st\u00e5r det imidlertid ikke noe om hvilket land personen opprinnelig kommer fra eller skulle returneres til. Det st\u00e5r heller ikke at det bare er snakk om asyls\u00f8kere.\n\nAllerede her kan vi konkludere med at det ikke stemmer at 222 avganger er blitt kansellert - det er snakk om 222 personer som ikke er blitt returnert. Hvorvidt alle disse 222 personene er afghanske asyls\u00f8kere, vet vi ikke. 222 er et totaltall over alle planlagte returer som ikke har latt seg gjennomf\u00f8re p\u00e5 grunn av flyselskap/pilot ved tyske flyplasser. Samtlige piloter er ikke n\u00f8dvendigvis tyske.\n\nFra 1. januar til 30. september 2017 ble totalt 16 700 personer returnert fra tyske flyplasser. 80 av disse ble returnert til Afghanistan.\n\nIkke bare asyls\u00f8kere, ikke bare fra Afghanistan\n\nDet tyske innenriksdepartementet avviser overfor Faktisk.no at alle de 222 personene som er nektet retur er asyls\u00f8kere. Pressetalsmann Harald Neymanns skriver f\u00f8lgende i en e-post:\n\nIf\u00f8lge Neymanns har ikke innenriksdepartementet tall p\u00e5 hvor mange personer som tilh\u00f8rer de ulike gruppene. Den informasjonen er det de 16 ulike Bundesl\u00e4nder (delstater) som sitter p\u00e5. Neymanns understreker ogs\u00e5 at tallene ikke bare omfatter afghanere:\n\nTallene fra det tyske innenriksdepartementet viser at Lufthansa er det flyselskapet som har nektet retur i flest tilfeller \u2013 63 av 222. I en e-post til Faktisk.no skriver talsperson i Lufthansa, Boris Ogursky, dette:\n\nOgursky skriver videre at Lufthansa ikke kan kommentere tallene som det tyske innenriksdepartementet har oppgitt.\n\nLenger ned p\u00e5 lista til det tyske innenriksdepartementet, finner vi SAS. De skal ha nektet retur i 10 av 222 tilfeller. Knut Morten Johansen, informasjonssjef i SAS, kjenner ikke detaljene i statistikken, men sier f\u00f8lgende til Faktisk.no:\n\nJohansen sier ogs\u00e5 at systemet ikke setter pilotene i stand til \u00e5 gj\u00f8re en vurdering av hvilket politisk vedtak som ligger bak en retur:\n\nJohansen opplyser at fem personer har blitt avvist i forbindelse med uttransportering fra Norge i 2017. Alle tilfellene faller if\u00f8lge Johansen inn under kategorien \u00aburegjerlige passasjerer\u00bb, og han sier at disse p\u00e5 ingen m\u00e5te kan vurderes \u00e5 ha blitt avvist av politiske \u00e5rsaker.\n\nOppsummeringvis kan vi konkludere med f\u00f8lgende:\n\u2022 Det stemmer ikke at 222 avganger er kansellert. 222 personer som skulle returneres, er nektet \u00e5 fly.\n\u2022 Ikke alle de 222 personene er asyls\u00f8kere. Alle er heller ikke fra Afghanistan.\n\u2022 Det er ikke sikkert at alle pilotene som har nektet personer \u00e5 fly er tyske. Det som er oppgitt er tall over personer som er blitt nektet \u00e5 fly ut fra tyske flyplasser.", "lang": "no"}