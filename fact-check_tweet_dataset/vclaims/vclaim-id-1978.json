{"title": "Grillo sui vaccini ha la memoria corta", "subtitle": "", "author": "pagellapolitica.it", "date": null, "vclaim_id": "vclaim-id-1978", "url": "https://pagellapolitica.it/dichiarazioni/7822/grillo-sui-vaccini-ha-la-memoria-corta", "vclaim": "un editoriale dove, attaccando Trump per le recenti critiche ai vaccini, viene citato Beppe Grillo e il Movimento 5 Stelle. L\u2019ex comico e il suo movimento finiscono nel mirino del prestigioso giornale americano in quanto avrebbero portato avanti una linea anti-vaccini, \u201cripetendo le falsit\u00e0 circa il legame tra vaccini e autismo\u201d.\n\nIl 3 maggio Beppe Grillo ha risposto duramente sul proprio blog, con un post dal titolo \u201cUn vaccino obbligatorio contro le cazzate dei giornali\u201d. Qui si sostiene, tra le altre cose, che \u201cnon esiste nessuna campagna del Movimento 5 Stelle contro i vaccini, n\u00e9 una piattaforma anti-vaccini, n\u00e9 sono mai stati ripetuti falsi legami tra vaccinazioni e autismo\u201d.\n\nSubito dopo la reazione di Grillo, Roberto Burioni \u2013 medico e professore universitario molto attivo sui social nello smontare le bufale contro i vaccini e nel diffondere una corretta informazione medica \u2013 ha twittato: \u201cGrillo potr\u00e0 pure attaccare il NYT ma questa proposta di legge l'hanno scritta i suoi parlamentari. Scripta manent\u201d, allegando la proposta di legge in questione.\n\nNel testo si legge: \u201cRecenti studi hanno [...] messo in luce collegamenti tra le vaccinazioni e alcune malattie specifiche quali la leucemia, intossicazioni, infiammazioni, immunodepressioni, mutazioni genetiche trasmissibili, malattie tumorali, autismo e allergie\u201d.\n\nMa ci sono altri episodi che alcuni giornalisti hanno portato come esempi della linea critica del M5S nei confronti dei vaccini. Sono prese di posizione passate dello stesso Grillo, post sul suo blog, atti dei parlamentari M5S, dichiarazioni di suoi esponenti locali.\n\nAd esempio vengono ricordati uno spettacolo di Grillo quando era ancora solo un comico, del 1998, dove i vaccini obbligatori vengono paragonati ai gratta e vinci obbligatori; un post sul blog di Grillo del 2010, dal titolo \u201cdi vaccini si pu\u00f2 morire\u201d; i convegni organizzati, anche di recente, da parlamentari eletti col M5S, Bartolomeo Pepe e Adriano Zaccagnini (cacciati o usciti non per via delle loro posizioni sui vaccini), per criticare i vaccini.\n\nAnche il caporedattore a Roma del , Jason Horowitz, ha risposto a Grillo, con una lunga serie di tweet. Horowitz aggiunge altri episodi alla lista: un\u2019interrogazione del gennaio 2016 di alcuni deputati M5S, prima firmataria Silvia Giordano, dove \u201cesprimono preoccupazione perch\u00e9 i vaccini pediatrici potrebbero contenere metalli\u201d; una dichiarazione del sindaco di Livorno, membro del M5S, che a gennaio 2017 ha definito l\u2019obbligatoriet\u00e0 dei vaccini \u201cuna forzatura insopportabile\u201d; la dichiarazione dei membri M5S in Puglia, che ad aprile hanno detto di non essere contro i vaccini, ma contro la loro obbligatoriet\u00e0, dopo che i media avevano riportato il loro invito a un\u2019audizione di medici che sostenevano che mangiare noci fosse pi\u00f9 efficace dei vaccini; un post sul blog del 2007 dove si elencano i vaccini tra le possibili cause di autismo.\n\nBisogna per\u00f2 aggiungere anche che il Movimento 5 Stelle ha provato di recente a prendere le distanze da questa linea anti-vaccini. Ad esempio, lo scorso aprile il blog del M5S aveva rilanciato un articolo, apparso sul , dove il virologo e immunologo Guido Silvestri aveva sostenuto: \u201c\u00c8 possibile che ci siano state, in passato, affermazioni di alcuni esponenti M5S sul tema dei vaccini che hanno creato confusione. Ma oggi, nel 2017, e per quello che sto vedendo, sostenere che M5S \u00e8 \u2018contro i vaccini\u2019 \u00e8 una sciocchezza\u201d.\n\nSilvestri basa la sua presa di posizione sui colloqui avuti con \u201cdue alti esponenti del Movimento 5 Stelle, la senatrice Elena Fattori, ricercatrice ed esperta di vaccini, e l\u2019europarlamentare e portavoce al Parlamento europeo, Piernicola Pedicini, ricercatore clinico ed esperto di fisica medica\u201d.\n\nIn attesa del documento elaborato da Silvestri, Pedicini e Fattori, \u201cche verr\u00e0 presto pubblicato per la posizione del M5S sul tema dei vaccini\u201d si pu\u00f2 ipotizzare che Grillo e il suo movimento abbiano cambiato idea sul tema. Ad oggi forse non c\u2019\u00e8 pi\u00f9 una linea fortemente contraria ai vaccini nel Movimento come in passato.\n\nMa il violento attacco dell\u2019ex comico nei confronti del , colpevole di aver preso atto della disinformazione portata avanti nel corso degli ultimi anni da diversi esponenti del M5S (e dal suo leader) sui vaccini, \u00e8 infondato. Non c\u2019\u00e8 una campagna esplicita contro i vaccini n\u00e9 una \u201cpiattaforma anti-vaccini\u201d, ma l'affermazione \u201cnon sono mai stati ripetuti falsi legami tra vaccinazioni e autismo\u201d \u00e8 falsa e smentita da numerose presi elementi. \u201cPinocchio andante\u201d per Grillo.", "lang": "it"}