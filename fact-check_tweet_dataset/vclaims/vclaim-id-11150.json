{"title": "Czy powstanie ustawa o zakazie aborcji podczas zagro\u017conej ci\u0105\u017cy?", "subtitle": "Czy powstanie ustawa o zakazie aborcji podczas zagro\u017conej ci\u0105\u017cy? Sprawdzamy co na ten temat powiedzia\u0142 Ryszard Petru. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11150", "url": "https://demagog.org.pl/wypowiedzi/czy-powstanie-ustawa-o-zakazie-aborcji-podczas-zagrozonej-ciazy/", "vclaim": "Czy powstanie ustawa o zakazie aborcji podczas zagro\u017conej ci\u0105\u017cy?\n\nProjekt ustawy, je\u015bli zostanie uchwalony przez parlament, uchyli obowi\u0105zuj\u0105cy dzisiaj art. 4a. ustawy o planowaniu rodziny, a zatem, mi\u0119dzy innymi, przepis m\u00f3wi\u0105cy, \u017ce:\n\n\u201cPrzerwanie ci\u0105\u017cy mo\u017ce by\u0107 dokonane [\u2026] gdy: 1) ci\u0105\u017ca stanowi zagro\u017cenie dla \u017cycia lub zdrowia kobiety ci\u0119\u017carnej, 2) [\u2026]\u201d.\n\nW miejsce tej regulacji wprowadzony zostanie nast\u0119puj\u0105cy przepis do art. 152 kodeksu karnego:\n\n\u201cNie pope\u0142nia przest\u0119pstwa [\u2026], lekarz, je\u017celi \u015bmier\u0107 dziecka pocz\u0119tego jest nast\u0119pstwem dzia\u0142a\u0144 leczniczych, koniecznych dla uchylenia bezpo\u015bredniego niebezpiecze\u0144stwa dla \u017cycia matki dziecka pocz\u0119tego\u201d.\n\nZatem przes\u0142ank\u0119 \u201czagro\u017cenia dla \u017cycia lub zdrowia kobiety ci\u0119\u017carnej\u201d nowa ustawa zamienia na przes\u0142ank\u0119 \u201cbezpo\u015bredniego niebezpiecze\u0144stwa dla \u017cycia matki\u201d.\n\n O ile nale\u017cy si\u0119 zgodzi\u0107, \u017ce proponowane rozwi\u0105zanie znacznie zaw\u0119\u017ca zakres okoliczno\u015bci, w kt\u00f3rych lekarz mo\u017ce przerwa\u0107 ci\u0105\u017c\u0119, o tyle nie mo\u017cna zgodzi\u0107 si\u0119 ze stwierdzeniem, \u017ce projekt ustawy zakazuje aborcji kiedy ci\u0105\u017ca zagra\u017ca \u017cyciu kobiety. Wypowied\u017a jest fa\u0142szywa.", "lang": "pl"}