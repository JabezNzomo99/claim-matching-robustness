{"title": "Czy \u015brodki w Otwartych Funduszach Emerytalnych s\u0105 dziedziczone?", "subtitle": "Czy \u015brodki w\u00a0Otwartych Funduszach Emerytalnych s\u0105 dziedziczone? Odpowied\u017a znajdziecie w naszej analizie wypowiedzi Ryszarda Petru.", "author": "demagog.org.pl", "date": null, "vclaim_id": "vclaim-id-8572", "url": "https://demagog.org.pl/wypowiedzi/czy-srodki-w-otwartych-funduszach-emerytalnych-sa-dziedziczone/", "vclaim": "Czy \u015brodki w Otwartych Funduszach Emerytalnych s\u0105 dziedziczone?\n\nUstawa z dnia 28 sierpnia 1997 r. o organizacji i funkcjonowaniu funduszy emerytalnych reguluj\u0105ca dzia\u0142alno\u015b\u0107 OFE, art. 131:\n\n\u201cJe\u017celi w chwili \u015bmierci cz\u0142onek otwartego funduszu pozostawa\u0142 w zwi\u0105zku ma\u0142\u017ce\u0144skim, fundusz dokonuje wyp\u0142aty transferowej po\u0142owy \u015brodk\u00f3w zgromadzonych na rachunku zmar\u0142ego na rachunek ma\u0142\u017conka zmar\u0142ego w otwartym funduszu, w zakresie, w jakim \u015brodki te stanowi\u0142y przedmiot ma\u0142\u017ce\u0144skiej wsp\u00f3lno\u015bci maj\u0105tkowej.\u201d\n\nJe\u015bli wsp\u00f3\u0142ma\u0142\u017conek zmar\u0142ego nie posiada rachunku w Funduszu, zgodnie z art. 128 ma 2 miesi\u0105ce na wskazanie innego rachunku w jakimkolwiek otwartym funduszu. Je\u015bli tego nie zrobi, tworzone jest dla niego konto w funduszu i tam przelewane s\u0105 \u015brodki.\n\nZgodnie z art. 132 wspomnianej ustawy, druga po\u0142owa \u015brodk\u00f3w zmar\u0142ego jest przekazywana osobie, kt\u00f3r\u0105 wskaza\u0142 zmar\u0142y przy wst\u0119powaniu do funduszu. W przypadku braku takiej osoby, \u015brodki wchodz\u0105 w sk\u0142ad spadku.", "lang": "pl"}