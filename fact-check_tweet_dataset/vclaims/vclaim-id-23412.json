{"title": "Tria d\u00e0 per sicuro l\u2019aumento dell\u2019Iva?", "subtitle": "", "author": "pagellapolitica.it", "date": null, "vclaim_id": "vclaim-id-23412", "url": "https://pagellapolitica.it/dichiarazioni/8285/tria-da-per-sicuro-laumento-delliva", "vclaim": "\u00abLega e 5 Stelle hanno paura di dire la verit\u00e0 agli Italiani. C\u2019\u00e8 uno che la dice, ed \u00e8 il ministro Tria, che ha gi\u00e0 detto che aumenter\u00e0 l'Iva\u00bb.\n\nIl segretario del Pd semplifica la posizione del ministro Tria. Quest\u2019ultimo infatti non ha mai dato per scontato e inevitabile l\u2019aumento dell\u2019Iva. \u00c8 vero per\u00f2 che abbia ammesso che a legislazione vigente \u00e8 previsto, che toccher\u00e0 alla politica indicare strade alternative e che queste strade non potranno in nessun caso passare da un aumento del deficit che violi le regole europee e allarmi i mercati.", "lang": "it"}