{"title": "Un detenuto su tre, in Italia, \u00e8 in carcere per droga", "subtitle": "", "author": "pagellapolitica.it", "date": null, "vclaim_id": "vclaim-id-29091", "url": "https://pagellapolitica.it/dichiarazioni/8215/un-detenuto-su-tre-in-italia-e-in-carcere-per-droga", "vclaim": "\u00abGi\u00e0 oggi i detenuti in carcere per droga sono il 34 per cento e non sono grandi narcotrafficanti: nella maggior parte dei casi sono piccoli spacciatori o addirittura consumatori. Inoltre il 25 per cento dei detenuti \u00e8 tossicodipendente\u00bb.\n\nSoldo ha dichiarato che i detenuti per droga sono circa un terzo e che, nella maggior parte dei casi, si tratta di consumatori o spacciatori e non di \u00abgrandi narcotrafficanti\u00bb. I detenuti tossicodipendenti sarebbero un quarto del totale.\n\nAbbiamo contattato l\u2019ufficio stampa del ministero della Giustizia per poter accedere ad ulteriori dati, in modo da capire quanto \u00e8 diffusa la tossicodipendenza tra i detenuti delle carceri italiane. La tabella sottostante, aggiornata al 31 dicembre 2018, mostra come i detenuti tossicodipendenti fossero in totale 16.036, il 27,9 per cento del totale.\n\nLa distinzione tra consumatori e spacciatori \u00e8 difficilmente da verificare, perch\u00e9 la legge prevede la carcerazione per i casi in cui quantit\u00e0 e modalit\u00e0 di presentazione delle sostanze possedute \u00abappaiono destinate ad un uso non esclusivamente personale\u00bb (articolo 73 del Testo Unico Stupefacenti, T.U.). Quindi, se a livello teorico i consumatori non dovrebbero finire in carcere, in concreto questo dipende da una valutazione discrezionale del giudice.\n\nIl a cura di [1] presenta i dati pi\u00f9 recenti a riguardo. Le cifre fanno riferimento al 2017 e sono state fornite dal Dipartimento di Amministrazione Penitenziaria. Secondo quanto indicato all'interno del dossier (qui scaricabile), dei 19.793 detenuti per stupefacenti presenti in carcere al 31 dicembre 2017, 13.836 (cio\u00e8 il 70% del totale) lo erano a causa del solo art. 73 T.U., altri 4.981 in associazione con il pi\u00f9 grave art. 74 e solo 976 esclusivamente per l\u2019art. 74.\n\nAntonella Soldo ha dichiarato che il 34 per cento dei detenuti sono in carcere per droga (si tratterebbe soprattutto di piccoli spacciatori e consumatori) e che il 25 per cento degli incarcerati \u00e8 tossicodipendente.\n\nIl Ministero della Giustizia conferma in sostanzaquesti dati: al 31 dicembre 2018, il 35,3 per cento dei detenuti era in carcere per un reato connesso agli stupefacenti e il 27,9 per cento era tossicodipendente.\n\nLa distinzione tra piccoli spacciatori e consumatori, che in teoria non dovrebbero andare in carcere, non \u00e8 verificabile in concreto. La prevalenza dei \u201cpesci piccoli\u201d tra i detenuti risulta invece corretta, dal momento che la maggioranza dei detenuti per droga (70 per cento) \u00e8 in carcere per il solo spaccio, mentre sono molti meno i detenuti accusati di associazione finalizzata al traffico illecito di sostanze stupefacenti.\n\n[1] Fuoriluogo.it \u00e8 il portale online dell'associazione Forum Droghe, la cui attivit\u00e0 \u00e8 incentrata nella proposta di riforme per quanto riguarda le politiche relative al mondo della droga e la promozione di ricerche e studi che valutino l\u2019impatto della legislazione vigente. Forum Droghe \u00e8 membro dell\u2019 International Drug Policy Consortium", "lang": "it"}