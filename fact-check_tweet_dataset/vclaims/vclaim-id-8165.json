{"title": "Bezrobocie m\u0142odych ludzi w Polsce - fact-check s\u0142\u00f3w Roberta Biedronia", "subtitle": "Robert Biedro\u0144 m\u00f3wi\u0142 o tym, jakie jest bezrobocie m\u0142odych ludzi w naszym kraju. Sprawdzamy, czy Robert Biedro\u0144 powiedzia\u0142 dane zgodne z prawd\u0105.", "author": "demagog.org.pl", "date": null, "vclaim_id": "vclaim-id-8165", "url": "https://demagog.org.pl/wypowiedzi/bezrobocie-mlodych-ludzi-w-polsce-fact-check-slow-roberta-biedronia/", "vclaim": "Wed\u0142ug informacji G\u0142\u00f3wnego Urz\u0119du Statystycznego o bezrobociu rejestrowanym za 2014 rok, osoby m\u0142ode (w wieku 24-34 lat) stanowi\u0142y najliczniejsz\u0105 grup\u0119 w\u015br\u00f3d zarejestrowanych bezrobotnych (509,4 tys.) a ich odsetek w og\u00f3lnej liczbie bezrobotnych wyni\u00f3s\u0142 27,9%.\n\nInnym podanym przez GUS wska\u017anikiem jest stopa bezrobocia w\u015br\u00f3d ludzi m\u0142odych (jaki odsetek ludzi m\u0142odych chcia\u0142by pracowa\u0107, ale nie mo\u017ce znale\u017a\u0107 pracy). Ten wska\u017anik w I kwartale 2015 roku wyni\u00f3s\u0142 23,3% w\u015br\u00f3d aktywnych zawodowo os\u00f3b w wieku 15-24 lat oraz 9% w\u015br\u00f3d os\u00f3b w wieku 25-34 lat. Warto zwr\u00f3ci\u0107 uwag\u0119, ze wska\u017anik ten zmala\u0142 w por\u00f3wnaniu do I kwarta\u0142u 2014 roku o 3,9 punkt\u00f3w procentowych.", "lang": "pl"}