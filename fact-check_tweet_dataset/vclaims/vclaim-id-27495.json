{"title": "Nel 2018 in Italia \u00e8 record di diseguaglianza", "subtitle": "", "author": "pagellapolitica.it", "date": null, "vclaim_id": "vclaim-id-27495", "url": "https://pagellapolitica.it/dichiarazioni/8381/nel-2018-in-italia-e-record-di-diseguaglianza", "vclaim": "Come risulta dal database Eurostat, nel 2018 l\u2019Italia ha raggiunto un coefficiente di Gini pari a 33,4. Questo non solo \u00e8 uno dei peggiori dati dell\u2019Unione europea (il quintultimo dietro Romania, Bulgaria, Lettonia e Lituania), e il peggiore dell\u2019Europa occidentale (nel 2018 abbiamo superato Spagna e Grecia, che erano messe peggio di noi nel 2017), ma \u00e8 anche il record negativo per il nostro Paese degli ultimi 24 anni.\n\nLe serie di Eurostat iniziano infatti dal 1995, quando il coefficiente di Gini era pari a 33 su 100. Sceso progressivamente negli anni successivi, era arrivato a 29 nel 2001. Nel 2004, dopo due anni di interruzione nei dati, era risalito a 32,9, e nuovamente era sceso fino al 2008 - anno di inizio della crisi - quando aveva toccato i 31,2 punti.\n\nLaura Boldrini, affermando che oggi le diseguaglianze sono in aumento, ha ragione. Il coefficiente di Gini, che viene utilizzato in economia per misurare la diseguaglianza nella distribuzione del reddito all\u2019interno di un Paese, ha fatto registrare il suo record negli ultimi 24 anni nel 2018. Per l'ex presidente della Camera dunque un \"Vero\".", "lang": "it"}