{"title": "Meloni contro Di Maio, ma il confronto \u00e8 scorretto", "subtitle": "", "author": "pagellapolitica.it", "date": null, "vclaim_id": "vclaim-id-40233", "url": "https://pagellapolitica.it/dichiarazioni/8451/meloni-contro-di-maio-ma-il-confronto-e-scorretto", "vclaim": "Tra Giorgia Meloni e il M5s va avanti da qualche giorno una sulla questione dell\u2019assenteismo. Il 20 novembre abbiamo verificato che le accuse dei pentastellati alla presidente di Fratelli d\u2019Italia, per quanto riguarda le sue assenze alla Camera dei deputati e al Consiglio comunale di Roma, erano sostanzialmente corrette.\n\nPer quanto riguarda le mozioni, dal sito della Camera risulta (cliccando su \u201cMozioni, risoluzioni, interpellanze e interrogazioni\u201d) che la Meloni ne abbia presentate 15 (e non 13). Infine, per quanto riguarda gli emendamenti, il sito della Camera non d\u00e0 le informazioni a riguardo ma possiamo consultare le elaborazioni pubblicate da OpenPolis sul portale OpenParlamento: qui si pu\u00f2 calcolare che in totale la leader di Fdi ha presentato 188 emendamenti come prima firmataria, esattamente il numero riportato nell\u2019immagine condivisa su Twitter.\n\nA questi vanno aggiunti altri due disegni di legge presentati come primo firmatario (e altri 31 presentati \u201cdi concerto\u201d con altri ministri), in qualit\u00e0 di ministro del Lavoro del governo Conte I, e due disegni di legge presentati come primo firmatario (e uno \u201cdi concerto\u201d), in qualit\u00e0 di ministro degli Esteri del governo Conte II (per fare il calcolo abbiamo ovviamente contato una volta sola i ddl che Di Maio ha presentato sia come ministro del Lavoro sia come ministro dello Sviluppo economico).\n\nCome risulta dal sito della Camera (sempre cliccando su \u201cMozioni, risoluzioni, interpellanze e interrogazioni\u201d), Di Maio non ha presentato alcuna mozione. Come risulta poi da OpenParalamento, il capo politico del M5s non ha poi nemmeno presentato alcun emendamento.\n\nLa sua inattivit\u00e0 in qualit\u00e0 di deputato - sia per quanto riguarda i ddl, sia per quanto riguarda le mozioni e gli emendamenti \u2013 non \u00e8 tuttavia \u201ccolpevole\u201d. Vediamo il perch\u00e9.\n\nNella Repubblica italiana l\u2019esecutivo (cio\u00e8 il governo) e il legislativo (cio\u00e8 il Parlamento) sono due poteri distinti. Sono possibili delle situazioni ibride in cui l\u2019esecutivo svolge di fatto, con dei limiti, una funzione legislativa \u2013 come ad esempio coi decreti legge e i decreti legislativi \u2013 ma in linea di massima i due ambiti vengono tenuti distinti.\n\n\u00c8 infatti inevitabile che Di Maio abbia presentato zero mozioni e zero emendamenti ed \u00e8 abbastanza naturale che anche il numero di disegni di legge \u2013 che Di Maio poteva presentare solo in quanto membro di governi di coalizione e non in quanto parlamentare del M5s \u2013 sia inferiore a quello delle proposte di legge presentate dalla leader di un partito che ricopre la carica di deputato.\n\nMa \u00e8 proprio il confronto ad essere sbagliato: \u00e8 infatti inevitabile che Di Maio, che ha ricoperto la carica di ministro sia nel governo Conte I che nel governo Conte II, abbia presentato zero emendamenti e zero mozioni. Questa possibilit\u00e0 \u00e8 infatti preclusa ai membri dell\u2019esecutivo.\n\nAnche il confronto su proposte di legge (o disegni di legge) presentati \u00e8 sicuramente influenzato dal fatto che Di Maio ha potuto presentarli solo in quanto membro di governi di coalizione \u2013 e non in quanto parlamentare leader dei Cinquestelle \u2013 mentre Meloni non incontrava un limite analogo. Per il grande limite alla base dell\u2019intera operazione, anche a fronte di numeri teoricamente (quasi) corretti, per Meloni un \u201cPinocchio andante\u201d.", "lang": "it"}