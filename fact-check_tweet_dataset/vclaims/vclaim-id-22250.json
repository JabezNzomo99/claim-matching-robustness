{"title": "Tutte le volte che si vota Berlusconi promette un condono?", "subtitle": "Matteo\u00a0Renzi accusa il leader di Forza Italia di tirar sempre fuori la stessa proposta\u00a0quando \u00e8 in campagna elettorale. Siamo andati a verificare...", "author": "www.agi.it", "date": "2018-02-09T07:17+0100", "vclaim_id": "vclaim-id-22250", "url": "https://www.agi.it/fact-checking/condono_silvio_berlusconi_promesse_elettorali-3466896/news/2018-02-09/", "vclaim": "Il segretario del Partito Democratico, Matteo Renzi, lo scorso 7 febbraio ha scritto su Facebook: \u201cBerlusconi propone un condono edilizio. E capisci che mancano tre settimane alle elezioni: lui ormai \u00e8 prevedibile, il condono edilizio \u00e8 la proposta che spunta sempre nell'ultimo mese. Sempre quella, la fantasia al potere\u201d.\n\nA guardare gli archivi, sembra che in realt\u00e0 ci sia un solo precedente di promesse di condoni prima delle elezioni da parte di Berlusconi. Mentre \u00e8 accaduto almeno due volte che, senza farne un tema in campagna elettorale, condoni edilizi fossero approvati dai governi Berlusconi dopo il voto.\n\nL\u20198 febbraio Silvio Berlusconi, ospite di Lucia Annunziata su \u201cLeader\u201d dichiar\u00f2 (min. 23.10): \u201cSe gli elettori finalmente mi daranno la maggioranza, solo a me e al mio movimento Popolo delle Libert\u00e0, far\u00f2 immediatamente un condono tombale e quindi anche un condono edilizio\u201d.\n\nRenzi ha torto nel sostenere che a ogni elezioni a cui abbia partecipato, Berlusconi abbia promesso poche settimane prima del voto un condono edilizio. \u00c8 successo solo nel 2013.\n\nIn precedenza era addirittura successo il contrario: in due diverse occasioni Berlusconi, dopo la vittoria alle elezioni, promise di non fare condoni edilizi e invece poi li fece.", "lang": "it"}