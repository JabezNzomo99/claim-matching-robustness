{"title": "Quanti migranti sono stati espulsi nel 2017?", "subtitle": "", "author": "pagellapolitica.it", "date": null, "vclaim_id": "vclaim-id-3064", "url": "https://pagellapolitica.it/dichiarazioni/7997/quanti-migranti-sono-stati-espulsi-nel-2017", "vclaim": "\u00abL\u2019anno scorso ne sono arrivati [di migranti] 120 mila e ne abbiamo espulsi 15 mila\u00bb (-3h 39\u2019 40\u2019\u2019)\n\nIl Dipartimento per le libert\u00e0 civili e l\u2019immigrazione del Ministero dell\u2019Interno pubblica un report statistico giornaliero in cui vengono raccolti i principali dati relativi \u201cal fenomeno degli sbarchi e l\u2019accoglienza dei migranti presso le strutture gestite dalla Direzione Centrale dei servizi civili per l\u2019immigrazione e l\u2019asilo\u201d.\n\nVeniamo al numero delle espulsioni. In un alla Camera, il 15 novembre scorso, il ministro degli Interni Marco Minniti ha risposto a un\u2019interrogazione con primo firmatario il capogruppo leghista Massimiliano Fedriga e ha fornito i dati dall\u2019inizio dell\u2019anno al 5 novembre, poi ripresi dalla stampa.\n\nIl numero degli immigrati irregolari identificati in Italia, a quella data, era di 39.634. Di questi, 17.405 erano stati allontanati dal territorio nazionale: 10.628 respinti alla frontiera e 6.777 \u201crimpatriati o riammessi nei Paesi di provenienza\u201d. Le tre statistiche, aveva aggiunto il ministro, erano in aumento rispetto all\u2019anno precedente del 15 per cento circa.\n\nOltre a questo, c\u2019\u00e8 il problema dei cosiddetti \u201crimpatri forzati\u201d. Come ha scritto sul pochi giorni fa il viceministro degli Esteri Mario Giro, e come ha implicitamente ricordato anche il ministro Minniti nel di novembre, nessun Paese pu\u00f2 essere obbligato a \u201criprendersi\u201d suoi cittadini. Per rimpatriare cittadini stranieri \u00e8 necessario l\u2019accordo dei Paesi d\u2019origine: Minniti ha detto che \u201cl'Italia e l'Unione europea hanno concluso accordi di riammissione con oltre venti Paesi a forte vocazione migratoria\u201d, e altri negoziati sono in corso.\n\nCirca un mese dopo il di Minniti, il 31 dicembre 2017, diverse testate nazionali e agenzie di stampa (tra cui , ANSA, AGI e lo stesso ) hanno riportato un resoconto fornito dal Viminale con i numeri del 2017 relativi a migranti e sicurezza.\n\nGli articoli parlano questa volta di 6.340 migranti rimpatriati nel 2017 - un numero pi\u00f9 basso di quello riportato da Minniti alla Camera a novembre - con un aumento del 19,6% rispetto all\u2019anno precedente (5.300). Contestualmente, le testate hanno presentato anche i dati del Ministero dell\u2019Interno sulla lotta al terrorismo: nell'ultimo anno sono state espulse dall'Italia per motivi di sicurezza 105 persone, con un aumento del 62% rispetto al 2016 (quando furono 66).\n\nVista la curiosa diminuzione del numero, abbiamo contattato l\u2019ufficio stampa del Ministero dell\u2019Interno chiedendo conferma circa il numero di migranti rimpatriati lo scorso anno. Il Viminale ci ha comunicato il dato via mail, indicando 6.514 rimpatri per il 2017 (e 5.817 nel 2016): un numero molto vicino a quello divulgato il 31 dicembre dalle principali testate, che risulta cos\u00ec confermato.\n\nIl numero di migranti sbarcati in Italia durante il 2017, circa 120 mila, \u00e8 riportato da Matteo Salvini con esattezza. Il segretario della Lega ha citato poi il numero di espulsioni effettuate nello stesso anno: su questa cifra rimane un certo margine di incertezza. Minniti ha posto il totale degli allontanati dall\u2019Italia tra gennaio e l\u2019inizio di novembre 2017 a oltre 17 mila: il numero comprende i respingimenti alla frontiera (circa due terzi del totale) e quanti sono stati riportati nel proprio Paese d\u2019origine. Per quanto riguarda quest\u2019ultimo dato, il Ministero dell\u2019Interno ci ha indicato in 6.514 i rimpatri a tutto il 2017. Salvini abbassa un po\u2019 il totale delle espulsioni, ponendole a 15 mila, ma ha sostanzialmente ragione. \u201cC\u2019eri quasi\u201d per il leader della Lega.", "lang": "it"}