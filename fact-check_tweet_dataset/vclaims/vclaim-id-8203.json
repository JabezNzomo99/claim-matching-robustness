{"title": "Ilu Polak\u00f3w boi si\u0119 przyjmowa\u0107 imigrant\u00f3w? Sprawdzamy B. Nowack\u0105", "subtitle": "Barbara Nowacka przytoczy\u0142a dane dotycz\u0105ce tego, ilu Polak\u00f3w boi si\u0119 przyjmowa\u0107 imigrant\u00f3w. Poddajemy analizie dane, o kt\u00f3rych m\u00f3wi\u0142a Barbara Nowacka.", "author": "demagog.org.pl", "date": null, "vclaim_id": "vclaim-id-8203", "url": "https://demagog.org.pl/wypowiedzi/ilu-polakow-boi-sie-przyjmowac-imigrantow-sprawdzamy-b-nowacka/", "vclaim": "Wed\u0142ug sonda\u017cu Og\u00f3lnopolskiego Panelu Badawczego Ariadna (badania z 7-10 wrze\u015bnia, na pr\u00f3bie licz\u0105cej 1173 osoby) stworzonego dla tajnikipolityki.pl 65% Polak\u00f3w nie zgadza si\u0119 na przyj\u0119cie uchod\u017ac\u00f3w z Afryki P\u00f3\u0142nocnej i Bliskiego Wschodu. 51% Polak\u00f3w nie chce przyj\u0119cia w Polsce imigrant\u00f3w z Ukrainy, w tym przypadku wypowied\u017a cz\u0119\u015bciowo by\u0142aby prawdziwa, jednak wskazuj\u0105c na jej kontekst odnosimy si\u0119 raczej do imigrant\u00f3w z P\u00f3\u0142nocnej Afryki i Bliskiego Wschodu, kt\u00f3rych wed\u0142ug sonda\u017cu nie chce przyj\u0105\u0107 ju\u017c 65% badanych. A\u017c 80% Polak\u00f3w obawia si\u0119, \u017ce przyjmowanie uchod\u017ac\u00f3w z Afryki P\u00f3\u0142nocnej\n\ni Bliskiego Wschodu mo\u017ce zwi\u0119kszy\u0107 prawdopodobie\u0144stwo ataku terrorystycznego w Polsce.\n\nSonda\u017c CBOS-u z sierpnia przedstawia wypowied\u017a Barbary Nowackiej w lepszym \u015bwietle. 55% Polak\u00f3w jest przeciwko imigrantom z Bliskiego Wschodu i Afryki p\u00f3\u0142nocnej, 38 % przeciwko ukrai\u0144skim imigrantom. Wypowied\u017a jest cz\u0119\u015bciowo prawdziwa, gdy\u017c mie\u015bci si\u0119 w 5% marginesie b\u0142\u0119du.\n\nSonda\u017c Instytutu Bada\u0144 Rynkowych i Spo\u0142ecznych dla Rzeczypospolitej wykonany 3-4 lipca przedstawia odmienne wyniki. Przesz\u0142o 70% ankietowanych jest przeciwna uchod\u017acom z Afryki i Bliskiego Wschodu.", "lang": "pl"}