{"title": "Conte esagera sul \u00abpi\u00f9 grande taglio di tasse degli ultimi tempi\u00bb", "subtitle": "", "author": "pagellapolitica.it", "date": null, "vclaim_id": "vclaim-id-33782", "url": "https://pagellapolitica.it/dichiarazioni/8448/conte-esagera-sul-piu-grande-taglio-di-tasse-degli-ultimi-tempi", "vclaim": "Il presidente Conte fa riferimento ai dati contenuti nel Documento programmatico di Bilancio (Dpb) per il 2020, che non solo descrive e quantifica gli effetti delle misure inserite nella manovra di Bilancio (che andr\u00e0 approvata entro fine dicembre), ma contiene anche le proiezioni delle principali voci di entrata e di spesa dello Stato a politiche invariate. Valuta insomma che cosa sarebbe successo senza quegli interventi.\n\nPer quanto riguarda le tasse, la voce di riferimento nel Dpb \u00e8 quella sulla pressione fiscale, un indicatore economico che mette in rapporto il gettito dello Stato (imposte dirette e indirette e contributi sociali) con il Pil.\n\nNel primo caso, se il governo non avesse fatto nulla, si stimava che la pressione fiscale sarebbe salita dello 0,2 per cento (dal 42,6 per cento al 42,8 per cento); con gli interventi in manovra, il calo previsto era dello 0,3 per cento (dal 42,6 per cento al 42,3 per cento). Un aumento evitato dello 0,5 per cento.\n\nVeniamo ora agli ultimi due bienni per i quali abbiamo a disposizione i dati, 2015-2016 e 2014-2015, periodo in cui \u00e8 entrato in vigore l\u2019obbligo di pubblicare il Documento programmatico di bilancio.\n\nIn effetti, tra il 2014 e il 2016, con Renzi presidente del Consiglio le previsioni di calo della pressione fiscale erano state \u2013 in parte \u2013 confermate dalle rilevazioni successive, segnando un passaggio dell\u2019indicatore dal 43,6 per cento al 42,4 per cento. Questa percentuale scende al 42 per cento, se si considera nel conteggio anche il \u201cbonus degli 80 euro\u201d introdotto nel 2014: meno 1,2 per cento in tre anni oppure, stando larghi e includendo gli 80 euro, meno 1,6 per cento.\n\n\u00c8 discutibile insomma che ci sia stato oggi un \u00abtaglio di tasse\u00bb: il governo Conte II ha pi\u00f9 precisamente evitato che se ne pagassero di pi\u00f9 il prossimo anno. In aggiunta, come abbiamo visto, \u00e8 lo stesso governo Pd-M5s ad aver previsto nell\u2019ultimo Dpb un leggero aumento della pressione fiscale (+0,1 per cento) per il 2020.\n\n\u00c8 poi fuorviante parlare di \u00abtaglio di tasse\u00bb: \u00e8 pi\u00f9 corretto parlare di un aumento evitato della pressione fiscale, che comunque secondo l\u2019attuale governo \u00e8 prevista crescere, seppure di poco, per effetto anche delle misure contenute nella legge di Bilancio per il 2020. In conclusione, Conte si merita un \u201cN\u00ec\u201d.", "lang": "it"}