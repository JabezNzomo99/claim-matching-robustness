{"title": "Nei, kvinner jobber ikke gratis resten av \u00e5ret fra 19. oktober", "subtitle": "L\u00f8nnsforskjellene mellom kvinner og menn er ikke s\u00e5 store som SV gir inntrykk av.", "author": "www.faktisk.no", "date": null, "vclaim_id": "vclaim-id-11337", "url": "https://www.faktisk.no/faktasjekker/WbW/nei-kvinner-jobber-ikke-gratis-resten-av-aret-fra-19-oktober", "vclaim": "19. oktober publiserte Sosialistisk Venstreparti (SV) et innlegg p\u00e5 Facebook i anledning den s\u00e5kalte likel\u00f8nnsdagen. M\u00e5let med dagen er \u00e5 skape oppmerksomhet rundt l\u00f8nnsforskjeller mellom kvinner og menn.\n\nPoenget med \u00e5 sette datoen til 19. oktober, er at dette skal illustrere den dagen p\u00e5 \u00e5ret der menn har tjent like mye som kvinner gj\u00f8r i l\u00f8pet av et helt \u00e5r. Dette blir brukt som et retorisk virkemiddel, der det gjerne blir hevdet at kvinner jobber gratis resten av \u00e5ret. Dette virkemiddelet benytter ogs\u00e5 SV seg av i sitt Facebook-innlegg, der partiet skriver f\u00f8lgende:\n\nDette er p\u00e5standen vi skal se n\u00e6rmere p\u00e5 i denne faktasjekken.\n\nI kommentarfeltet p\u00e5 Facebook er det flere som stiller sp\u00f8rsm\u00e5l ved p\u00e5standen, og som mener den ikke stemmer. Faktisk.no har ogs\u00e5 f\u00e5tt flere tips om den, og en lignende p\u00e5stand, med en annen dato.\n\nI kommentarfeltet svarer SV flere steder ved \u00e5 vise til en artikkel fra Statistisk sentralbyr\u00e5 (SSB) . Faktisk.no har ogs\u00e5 spurt SV om dokumentasjon for p\u00e5standen. Kommunikasjonsr\u00e5dgiver Martin Gr\u00fcner Larsen skriver at p\u00e5standen er ment som en metafor for den strukturelle ulikheten i l\u00f8nn mellom kvinner og menn.\n\nHan viser til at likel\u00f8nnsdagen 19. oktober ble markert p\u00e5 flere forskjellige Facebook-sider, ogs\u00e5 av Statistisk sentralbyr\u00e5 (SSB). Det stemmer at SSB har i anledning dagen, men i motsetning til SV, fremmer ikke SSB noen p\u00e5stand om at kvinner jobber gratis resten av \u00e5ret fra denne dagen.\n\nGr\u00fcner Larsen skriver videre at det er flere usikkerheter i tallmaterialet, som det ikke vil bli plass til i et Facebook-innlegg:\n\nI den sammenhengen opplyser kommunikasjonsr\u00e5dgiveren at SV ogs\u00e5 st\u00f8tter opp under en lignende begivenhet, \u00abLikel\u00f8nnsaksjonen\u00bb, som skjer 24. oktober.\n\nLikel\u00f8nnsaksjonen fikk mye oppmerksomhet i \u00e5r, blant annet som f\u00f8lge av en fra NTB. Nyhetsbyr\u00e5ets tittel i artikkelen, som ble publisert 24. oktober, er nesten identisk med SVs p\u00e5stand: \u00abFra n\u00e5 jobber kvinner 'gratis' resten av \u00e5ret\u00bb.\n\nI denne artikkelen foresl\u00e5r SVs stortingsrepresentant Freddy Andr\u00e9 \u00d8vsteg\u00e5rd blant annet at Norge innf\u00f8rer en likel\u00f8nnspott til de kvinnedominerte yrkene i offentlig sektor.\n\nGr\u00fcner Larsen skriver f\u00f8lgende om hvorfor partiet velger \u00e5 st\u00f8tte opp under begge dagene:\n\nFordi det finnes flere m\u00e5ter regne \u00e5 p\u00e5, er det i teorien mulig \u00e5 argumentere for at flere datoer kan v\u00e6re riktig. At flere dager markeres med samme budskap, er derfor ikke bevis i seg selv for at p\u00e5standen er feil. Det er ogs\u00e5 naturlig \u00e5 tillate noe slingringsmonn for en slik billedlig fremstilling.\n\nFaktisk.no leser p\u00e5standen som et bilde p\u00e5 l\u00f8nnsforskjellene mellom kvinner og menn. For at dette bildet skal bli riktig, m\u00e5 imidlertid datoen som brukes gi en god pekepinn p\u00e5 forskjellene.\n\nLikel\u00f8nnsdagen er en internasjonal markering. Fordi denne konkrete versjonen av p\u00e5standen blir brukt som et argument for at det m\u00e5 gj\u00f8res politiske endringer i Norge, og at det blir vist til norsk statistikk som dokumentasjon, er det imidlertid naturlig \u00e5 tenke at p\u00e5standen gjelder norske forhold.\n\nI innlegget p\u00e5 Facebook hevder SV at kvinner jobber gratis fra 19. oktober. Dette kan man lese som at l\u00f8nnsforskjellen mellom kj\u00f8nnene er s\u00e5 stor at menn skal ha tjent hele \u00e5rsl\u00f8nnen til kvinner 19. oktober.\n\nI videoen som SSB publiserte p\u00e5 likel\u00f8nnsdagen, blir det vist til at det er vanlig \u00e5 ta utgangspunkt i n\u00e5r man snakker om l\u00f8nnsforskjeller. Forholdet mellom kvinners og menns medianl\u00f8nn var p\u00e5 93 prosent i 2017.\n\nMed utgangspunkt i dette har norske menn tjent like mye som norske kvinner gj\u00f8r i l\u00f8pet av et \u00e5r den 5. desember, gitt at man fordeler arbeidet noenlunde jevnt gjennom \u00e5ret.\n\nDette finner vi ved \u00e5 multiplisere antall dager i \u00e5ret med kvinners median l\u00f8nnsratio p\u00e5 93 prosent (365 * 0.93) = 339,5. Deretter sjekker vi hvilken dag p\u00e5 \u00e5ret dette blir i \u00e5r i en .\n\nDette stemmer d\u00e5rlig med p\u00e5standen om at kvinner jobber gratis fra og med 19. oktober.\n\nMen det er ogs\u00e5 mulig \u00e5 vise til gjennomsnitt. Forholdet mellom norske kvinner og menns gjennomsnittsl\u00f8nn var p\u00e5 86,7 prosent i 2017. Ved \u00e5 f\u00f8lge samme metode som over, blir datoen 12. november. Dette er ogs\u00e5 et ganske langt stykke unna p\u00e5standen om 19. oktober.\n\nDet er ogs\u00e5 mulig \u00e5 regne p\u00e5 p\u00e5standen p\u00e5 andre m\u00e5ter. Ved fulltidsarbeid i Norge regnes normalt 230 arbeidsdager i \u00e5ret. Dersom SVs p\u00e5stand skal gi mening, b\u00f8r det v\u00e6re 30 til 31 arbeidsdager igjen av \u00e5ret (230 * 0,867 = 199,41) den 19. oktober.\n\nMen det er det ikke. Deler man antall arbeidsdager p\u00e5 antall dager i \u00e5ret, finner man hvor stor andel av en arbeidsdag vi i snitt jobber per dag (0,63).\n\nDette tallet kan man deretter multiplisere med antallet gjenv\u00e6rende dager i \u00e5ret fra datoen 19. oktober (73 dager). Da sitter man igjen 46 arbeidsdager resten av \u00e5ret, ikke 30. P\u00e5 bakgrunn av dette, gir ikke Facebook-innlegget til SV et riktig bilde av situasjonen.\n\nI den nevnte SSB-videoen peker seniorr\u00e5dgiver Gunness p\u00e5 flere \u00e5rsaker til l\u00f8nnsforskjeller mellom kvinner og menn. For det f\u00f8rste nevner hun at deltidsarbeid er langt vanligere blant kvinner enn menn, og at deltidsstillinger har lavere l\u00f8nnsniv\u00e5 enn heltidsstillinger.\n\nI 2017 var det 1 394 000 sysselsatte menn, og 1 253 000 sysselsatte kvinner. Av disse var 204 000 deltidssysselsatte menn, og 462 000 deltidssysselsatte kvinner, viser tall fra .\n\nFaktisk.no har tidligere faktasjekket en p\u00e5stand om at kvinner som ikke har barn, eller som har barn over 16 \u00e5r, jobber mer deltid enn sm\u00e5barnsm\u00f8dre, noe som stemmer:\n\nI denne faktasjekken vises det ogs\u00e5 til fra Arbeidsforskningsinstituttet fra 2014. Der skriver forskerne Cathrine Egeland og Ida Drange om hvorfor kvinner velger \u00e5 jobbe deltid. Prosjektet er b\u00e5de basert p\u00e5 kvantitative analyser og analyser av intervjuer forskerne har foretatt med ansatte i ulike yrkesgrupper ved norske sykehus. Rapporten viser blant annet at de fleste kvinner som jobber deltid, gj\u00f8r det av eget \u00f8nske.\n\nI en kronikk publisert hos , tar forsker Kjersti Misje \u00d8stbakken ved Institutt for samfunnsforskning (ISF) for seg l\u00f8nnsforskjeller mellom kvinner og menn. Hun trekker frem det kj\u00f8nnsdelte arbeidsmarkedet som en spesielt viktig faktor. If\u00f8lge forskningen ved ISF forklarer dette 45 prosent av l\u00f8nnsforskjellene.\n\nSamtidig er det ogs\u00e5 en ganske stor andel av l\u00f8nnsforskjellene som forskeren ikke har funnet noen god forklaring p\u00e5:\n\u2022 SVs p\u00e5stand om at kvinner jobber gratis fra 19. oktober, er et bilde p\u00e5 l\u00f8nnsforskjellene mellom kvinner og menn.\n\u2022 Datoen skal tilsvare datoen der menn har tjent like mye som kvinner gj\u00f8r i l\u00f8pet av et helt \u00e5r.\n\u2022 I 2017 var kvinners median- og gjennomsnittsl\u00f8nn p\u00e5 henholdsvis 93 prosent og 86,7 prosent av menns.\n\u2022 Dette tilsvarer en dato der menn har tjent like mye som kvinner gj\u00f8r i l\u00f8pet av et helt \u00e5r i midten av november, eller starten av desember, ikke i oktober.\n\u2022 45 prosent av l\u00f8nnsforskjellene kan if\u00f8lge forskning fra ISF forklares med at vi har et kj\u00f8nnsdelt arbeidsmarked, der menn og kvinner velger ulike yrker.\n\u2022 En vesentlig del av l\u00f8nnsforskjellene lar seg ikke forklare med \u00f8konomiske variabler som utdanning, erfaring, bransje og yrke, if\u00f8lge ISF.\n\nPS! I tilsvaret skriver SV at de har st\u00f8ttet opp under UNIOs \u00abEqual Pay Day\u00bb. UNIOs kommunikasjonssjef Signy Svendsen opplyser at fagforeningen i \u00e5r har valgt \u00e5 markere dagen 19. oktober for kvinner med opp til fire \u00e5rs h\u00f8yere utdanning. Hun skriver f\u00f8lgende til Faktisk.no:", "lang": "no"}