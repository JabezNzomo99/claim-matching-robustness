{"title": "Roma capitale dei beni culturali, ma non del turismo?", "subtitle": "", "author": "pagellapolitica.it", "date": null, "vclaim_id": "vclaim-id-880", "url": "https://pagellapolitica.it/dichiarazioni/7301/roma-capitale-dei-beni-culturali-ma-non-del-turismo", "vclaim": "\"[Roma] \u00e8 la citt\u00e0 che ha la pi\u00f9 alta concentrazione di beni culturali al mondo eppure \u00e8 solo 14esima nella lista dei visitatori: arriva dopo Dubai, dopo Antalya\". (MIn. 00:20)\n\nQuanto l\u2019Italia riesca a sfruttare il suo potenziale turistico \u00e8 una delle grandi questioni che appassionano i politici. E con loro i : ce ne siamo occupati pi\u00f9 di recente a proposito di una dichiarazione di Alessandro Di Battista, che ci ha portato a un percorso storico nelle classifiche dei Paesi pi\u00f9 visitati del mondo.\n\nDurante una visita agli scavi del porto fluviale di Testaccio, a Roma, la candidata sindaco Giorgia Meloni ha fatto due dichiarazioni riguardo la citt\u00e0: ha detto che la capitale possiede \u201cla pi\u00f9 alta concentrazione di beni culturali al mondo\u201d ma, nella lista delle localit\u00e0 pi\u00f9 visitate, \u00e8 solo al 14esimo posto. Vediamo se i numeri confermano.\n\nIl patrimonio storico-culturale di Roma \u00e8 di certo notevolissimo, ma dimostrare che \u00e8 il pi\u00f9 ampio del mondo \u00e8 impegnativo. Se ci basiamo sulla celebre classifica dei siti culturali che sono \u201cpatrimonio dell\u2019umanit\u00e0\u201d secondo l\u2019Unesco, ben 47 su 801 si trovano in Italia, ma il centro storico di Roma - insieme al Vaticano e a San Paolo Fuori le Mura - sono considerati come un sito unico.\n\nVeniamo alle classifiche dei visitatori nelle diverse citt\u00e0. Le graduatorie sul turismo non sono semplici da stilare, visto che i dati sugli arrivi registrati dai diversi Paesi non sono facilmente comparabili. Tuttavia, ci sono almeno due classifiche molto citate che provano a fare una classifica delle citt\u00e0 pi\u00f9 visitate del mondo.\n\nUn\u2019altra classifica \u00e8 quella di Euromonitor, che cura annualmente la classifica delle cento citt\u00e0 pi\u00f9 visitate ( , TCD). La pi\u00f9 recente \u00e8 stata pubblicata a gennaio 2016. Nel rapporto - scaricabile gratuitamente qui - Roma \u00e8 al 14esimo posto, la stessa posizione del GDCI. I dati del TCD si riferiscono agli arrivi internazionali e all\u2019anno 2014, con leggere differenze rispetto alle conclusioni della ricerca MasterCard: in questo caso, Roma \u00e8 posta sia dopo Dubai che dopo Antalya.", "lang": "it"}