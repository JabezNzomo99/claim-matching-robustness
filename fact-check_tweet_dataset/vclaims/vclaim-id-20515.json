{"title": "Nei, Id-feiringen er ikke knyttet til slaget ved Badr", "subtitle": "Id feires for \u00e5 markere slutten p\u00e5 fasten.", "author": "www.faktisk.no", "date": null, "vclaim_id": "vclaim-id-20515", "url": "https://www.faktisk.no/faktasjekker/z96/nei-id-feiringen-er-ikke-knyttet-til-slaget-ved-badr", "vclaim": "I sin artikkel stiller Hege Storhaug sp\u00f8rsm\u00e5l ved om statsminister Erna Solberg vet hva hun egentlig feirer n\u00e5r hun hilser til norske muslimer som feirer id, den muslimske festen som markerer slutten p\u00e5 den hellige m\u00e5neden ramadan.\n\u2022 Storhaugs hovedpoeng er at id er en feiring av at Muhammed i \u00e5r 624 vant slaget ved Badr og dermed ranet til seg store verdier i en karavane p\u00e5 vei mot Mekka. Ranet er i f\u00f8lge Storhaug et vendepunkt i islams imperialistiske, milit\u00e6re historie.\n\nN\u00e5r Faktisk.no ber Storhaug om dokumentasjon for p\u00e5standen, skriver hun at det ikke er enkelt \u00e5 ha bunnsolid dokumentasjon p\u00e5 dette.\n\nBare for gj\u00f8re det klart: Denne faktasjekken kommer ikke til \u00e5 ta for seg hvorvidt det stemmer at Muhammed har eksistert eller ikke. Vi kommer kun til \u00e5 se p\u00e5 om slaget ved Badr teologisk og historisk kan knyttes opp til ramadan og id-feiringen.\n\nHege Storhaug viser her til side 133 - 162 i boken \u00abMuhammed - slik samtiden s\u00e5 ham\u00bb, skrevet av historiker Halvor Tj\u00f8nn. Storhaug skriver:\n\nHege Storhaug har etter at Faktisk.no tok kontakt, endret artikkelen og lagt inn tre nye kilder: Holidays.net, en samleside med informasjon om ulike h\u00f8ytider, norske Wikipedia og en av nettside tilknyttet det religi\u00f8se trossamfunnet Universal Life Church.\n\nIf\u00f8lge Holidays.net, en side hvor det ikke finnes informasjon om hvem som st\u00e5r bak, regnes den f\u00f8rste id-feiringen \u00e5 ha blitt gjennomf\u00f8rt av Muhammed i \u00e5r 624 etter \u00e5 ha vunnet slaget ved Badr. Den norske Wikipedia-artikkelen om id sl\u00e5r ogs\u00e5 fast at id for f\u00f8rste gang ble feiret i 624, etter at Muhammed og f\u00f8lget hans hadde seiret i slaget ved Badr. Universal Life Church er den eneste av disse kildene som eksplisitt skriver at f\u00f8rste id ble feiret p\u00e5 grunn av denne seieren. Heller ikke p\u00e5 denne siden st\u00e5r det oppf\u00f8rt noen artikkelforfatter og det st\u00e5r heller ikke oppf\u00f8rt hvem som driver siden, bortsett fra at man m\u00e5 kunne anta at det er noen tilknyttet trossamfunnet.\n\nKari Vogt er en av norges fremste eksperter p\u00e5 Islam og var tidligere f\u00f8rsteamanuensis ved Universitetet i Oslo. If\u00f8lge henne gir Storhaug en fortegnet og feilaktig framstilling av religionshistoriske fakta som ellers ikke er omdiskutert.\n\nI l\u00f8pet av ramadan skal muslimer lese hele Koranen, og Id feires for \u00e5 markere avslutningen p\u00e5 denne hellige m\u00e5neden. Det er en hyllest til den hellige boken.\n\nVogt forteller at slaget ved Badr, som skjedde under ramadan, ganske riktig minnes p\u00e5 en bestemt dato under ramadan. Dette er likevel ikke grunnlaget for feiringen:\n\nHeller ikke Ulrika M\u00e5rtensson, professor ved institutt for filosofi og religionsvitenskap ved NTNU, mener at Storhaugs fremstilling er riktig, verken teologisk eller historisk:\n\nVidere sier M\u00e5rtensson at den teologiske og etiske betydningen av ramadan og id er personlig botgj\u00f8ring og individuell og kollektiv velgj\u00f8renhet til utsatte, for \u00e5 spre den velsignelsen som Koranen - guds \u00e5penbaring - gir.\n\nHistorisk sett mener M\u00e5rtensson at Hege Storhaug gir et forvridd bilde av historien:\n\nI tillegg trekker Ulrika M\u00e5rtensson frem et annet aspekt ved artikkelen. Storhaug omtaler Erna Solbergs oppm\u00f8te i Valhall under Id-feiringen, hvor det if\u00f8lge den ene arrang\u00f8ren - Rabita-moskeen som drives av Det Islamske Forbundet - m\u00f8tte opp 8000 personer. Storhaug skriver dette p\u00e5 Rights.no:\n\nM\u00e5rtensson mener imidlertid at det er feil at id-feiringen er et privat anliggende i muslimske land:\n\nFaktisk.no har ogs\u00e5 v\u00e6rt i kontakt med Thomas Hoffmann, professor ved avdeling for bibelsk eksegese ved Institut for teologi ved K\u00f8benhavns Universitet.\n\nHan skriver dette i en e-post til Faktisk.no at Hege Storhaug misforst\u00e5r Badrs betydning for fasten under ramadan. Hoffmann forklarer det slik:\n\nHoffmann understreker imidlertid at selve m\u00e5neden ramadan er forbundet med erindringen om triumfen ved Badr, som alts\u00e5 skal ha funnet sted i denne m\u00e5neden og hvor \u00abmuslimene 'mirakul\u00f8st' frelses fra utslettelse fra det som p\u00e5 den tiden var den mekkanske overmakt\u00bb:\n\nOgs\u00e5 Hoffmanns kollega, Jakob Skovgaard-Petersen, som er lektor ved Institut for Tv\u00e6rkulturelle og Regionale Studier ved Universitetet i K\u00f8benhavn, mener Storhaug tar feil. Han skriver dette i en e-post til Faktisk.no:\n\nOgs\u00e5 Skovgaard-Petersen trekker frem at slaget ved Badr fant sted den 17. dagen i ramadan:", "lang": "no"}