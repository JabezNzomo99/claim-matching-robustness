{"title": "Quanti eritrei e siriani ci sono in Italia?", "subtitle": "", "author": "pagellapolitica.it", "date": null, "vclaim_id": "vclaim-id-3796", "url": "https://pagellapolitica.it/dichiarazioni/6987/quanti-eritrei-e-siriani-ci-sono-in-italia", "vclaim": "\"L'Italia ospita almeno 20 mila eritrei [...] \u00e8 vero che sono molto diminuiti i siriani rispetto al 2014. Noi abbiamo avuto nel 2014 170 mila ingressi, nel 2015 siamo intorno ai 150 mila\".\n\nParlando a Bruxelles al termine del Consiglio europeo del 17 e 18 dicembre, Matteo Renzi d\u00e0 qualche cifra sull\u2019immigrazione recente nel nostro Paese, con riferimento al numero di eritrei e di siriani. Ha fatto bene i conti?\n\nCome \u00e8 chiaro dal contesto della dichiarazione, quando parla di eritrei \u201cospitati\u201d, Renzi si riferisce agli arrivi recenti in Italia e non dell\u2019immigrazione in anni pi\u00f9 lontani. Per avere un quadro degli arrivi recenti attraverso il Mediterraneo utilizziamo il sito dell\u2019Unhcr - l\u2019Alto Commissariato della Nazioni Unite per i rifugiati. Nel corso del 2015 sono arrivate in Italia 153.600 persone (dati aggiornati al 31 dicembre 2015) e l\u2019Unhcr fornisce i dati completi sulle nazionalit\u00e0 di provenienza fino a novembre. I primi dieci Paesi di origine sono riportati nel grafico successivo.\n\nCome si vede, l\u2019Eritrea \u00e8 stata di gran lunga la principale nazionalit\u00e0 di origine, il 26% del totale di chi \u00e8 sbarcato sulle coste italiane nel corso dell\u2019anno. Il numero complessivo, quasi 38 mila persone, \u00e8 pi\u00f9 alto di quello indicato da Renzi.\n\nIl calo di cui parla Renzi \u00e8 avvenuto, oltre che nei numeri assoluti, anche per chi scappa dalla guerra civile siriana e raggiunge il nostro Paese. I siriani sono infatti passati da oltre 42 mila a circa 7.400 persone nei primi undici mesi di quest\u2019anno.\n\nAl contrario, il numero dei migranti eritrei \u00e8 cresciuto ulteriormente, dai 34.300 dello scorso anno ai 37.900 di gennaio-novembre 2015. \u00c8 una cifra tanto pi\u00f9 impressionante se si tiene conto di altri due dati: per prima cosa, al 1\u00b0 gennaio 2015, l\u2019Istat registrava in Italia 12.163 cittadini eritrei regolarmente presenti sul territorio nazionale. In soli due anni, dunque, sono arrivati nel nostro Paese quasi sei volte il numero degli eritrei che gi\u00e0 abitavano in Italia. In secondo luogo qui\n\nRenzi cita correttamente tre dati riguardo gli sbarchi: il calo complessivo tra l\u2019anno in corso e il 2014, la forte diminuzione degli arrivi dalla Siria e il numero di eritrei ospitati nel nostro Paese. A proposito di quest\u2019ultimo, anche se il numero degli sbarchi \u00e8 stato notevolmente pi\u00f9 alto, bisogna dare il beneficio di inventario al Presidente del Consiglio, perch\u00e9 non si conosce la destinazione finale di tutti gli arrivi in Italia e perch\u00e9, per sua stessa dichiarazione, stava citando numeri che diceva di non ricordare esattamente. \u201cVero\u201d per Matteo Renzi.", "lang": "it"}