{"title": "Gli insegnanti italiani sono i pi\u00f9 anziani d'Europa", "subtitle": "", "author": "pagellapolitica.it", "date": null, "vclaim_id": "vclaim-id-48338", "url": "https://pagellapolitica.it/dichiarazioni/8095/gli-insegnanti-italiani-sono-i-piu-anziani-deuropa", "vclaim": "Il Ministero dell\u2019Istruzione pubblica ogni anno dati relativi al numero di insegnanti della scuola pubblica italiana, fornendo informazioni sul loro livello di istruzione, sul tipo di posto, sul genere e la fascia di et\u00e0. I dati raccolgono le informazioni relative agli insegnanti di scuola primaria e secondaria (di primo e di secondo grado), fatta eccezione per quelli impiegati nelle province autonome di Trento, Bolzano e Aosta. Ovviamente sono esclusi dai dati anche gli insegnanti delle scuole private.\n\nPer verificare la dichiarazione di Bussetti abbiamo scaricato e analizzato i dati pi\u00f9 recenti (anno scolastico 2016/2017) presenti sul sito del Ministero, pubblicati a febbraio 2018. Complessivamente, lo scorso anno hanno insegnato nelle scuole pubbliche italiane oltre 850.000 persone (855.734 unit\u00e0): di queste, 730.523 erano docenti di ruolo e 125.211 supplenti.\n\nPartendo dagli insegnanti di ruolo, lo scorso anno solo il 2,6% degli insegnanti aveva meno di 34 anni, mentre il 20,6% aveva tra i 35 e 44 anni e il 36,9% tra i 45 e i 54 anni. Il 39,9% dei docenti - la categoria pi\u00f9 ampia - aveva invece oltre 54 anni di et\u00e0.\n\nDiversa la distribuzione per quanto riguarda i supplenti. La categoria pi\u00f9 ampia \u00e8 in questo caso quella degli insegnanti con un\u2019et\u00e0 compresa tra i 35 e i 44 anni (43,7%), seguita dai \u201cgiovani\u201d (meno di 34 anni, 30,3%). Lo scorso anno solo il 4,8% dei supplenti aveva oltre 54 anni di et\u00e0, mentre il 21,2% aveva tra i 45 e i 54 anni.\n\nIn Italia nel 2016 la maggioranza degli insegnanti (52,9%) aveva superato i 50 anni di et\u00e0. L\u2019Italia \u00e8 cos\u00ec prima in Europa per percentuale di insegnanti over 50 e l'unico paese in cui i docenti sotto i 50 anni costituiscono una minoranza.\n\nIn un comunicato pubblicato il 12 luglio, l\u2019INPS ha dichiarato di aver certificato il riconoscimento del diritto alla pensione per oltre 36.700 lavoratori del \u201csettore scuola\u201d (tra insegnanti e personale ATA), che sono quindi andati in pensione a partire dal 1\u00b0 settembre.\n\nIl quotidiano economico ha pubblicato alcune stime, senza tuttavia fornire dettagli su come siano state prodotte. Abbiamo contattato la segreteria della redazione di per avere maggiori informazioni sulla metodologia, ma per il momento non abbiamo ricevuto risposta.\n\nll Ministro dell\u2019Istruzione Marco Bussetti ha dichiarato al che in Italia gli insegnanti della scuola pubblica sono i pi\u00f9 anziani di tutta l'Europa, sottolineando come presto andranno in pensione e, quindi, lasceranno posto ai giovani.\n\nAbbiamo verificato la sua affermazione a partire dai dati Eurostat 2016, che permettono di confrontare la classe di et\u00e0 degli insegnanti italiani con quella dei loro colleghi europei. Bussetti dice la verit\u00e0: l\u2019Italia \u00e8 prima in Europa per percentuale di insegnanti over 50, e unico paese in cui i docenti sotto i 50 anni rappresentano una minoranza.\n\n* Nota: per realizzare la tabella abbiamo sommato i dati riguardanti il numero di insegnanti per fascia d\u2019et\u00e0 operanti a ciascun livello di istruzione (primaria, secondaria di I grado, secondaria di II grado). Il dataset Eurostat 2016 non include dati per le seguenti categorie (perch\u00e9 raccolti secondo un diverso criterio): Danimarca e Serbia (educazione primaria); Irlanda e Serbia (educazione secondaria di primo grado; Danimarca, Islanda, Serbia e Macedonia (educazione terziaria). Data l\u2019assenza di dati disponibili, la Serbia \u00e8 stata esclusa dalla tabella; per gli altri Paesi le percentuali sono calcolate sui soli dati disponibili.", "lang": "it"}