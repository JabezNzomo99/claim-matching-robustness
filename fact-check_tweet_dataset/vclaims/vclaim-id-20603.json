{"title": "Kommune\u00f8konomien har ikke v\u00e6rt s\u00e5 god siden forrige \u00e5rtusen", "subtitle": "KOSTRA-tallene viser at 2006 var topp\u00e5ret, men if\u00f8lge KS var 2016 enda bedre.", "author": "www.faktisk.no", "date": null, "vclaim_id": "vclaim-id-20603", "url": "https://www.faktisk.no/faktasjekker/n0/kommuneokonomien-har-ikke-vaert-sa-god-siden-forrige-artusen", "vclaim": "I en debatt om eiendomsskatt sa leder av kommunal- og forvaltningskomiteen, Helge Andr\u00e9 Nj\u00e5stad (Frp), at kommunene ikke har hatt bedre \u00f8konomiske resultater siden forrige \u00e5rtusen. Han viser til KS regnskapsunders\u00f8kelse 2016 n\u00e5r Faktisk.no ber om dokumentasjon for p\u00e5standen. P\u00e5 side to i notatet st\u00e5r det:\n\nUnders\u00f8kelsen Nj\u00e5stad viser til baserer seg p\u00e5 tall KS hadde samlet inn fra kommuneregnskapene til 225 kommuner (utenom Oslo) og samtlige fylkeskommuner. P\u00e5 det tidspunktet hadde ikke de forel\u00f8pige KOSTRA-tallene for 2016 kommet.\n\nKOSTRA st\u00e5r for Kommune-Stat-Rapportering og er tall som kommunene selv rapporterer inn til Statistisk sentralbyr\u00e5 (SSB). Da disse tallene ble offentliggjort, lagde KS dette notatet, som konkluderer med at 2016 var et godt \u00e5r for norske kommuner. Men var det det beste siden forrige \u00e5rtusen, slik Nj\u00e5stad hevder?\n\nSer man p\u00e5 brutto driftsresultat i prosent av brutto driftsinntekter i SSBs statistikkbank, kan det umiddelbart virke som om 2006 var et bedre \u00e5r for kommunene enn det 2016 var. Avdelingsdirekt\u00f8r kommune\u00f8konomi i KS, Rune Bye, forklarer i en e-post til Faktisk.no hvorfor det ikke er slik:\n\nMerverdiavgiftskompensasjon inneb\u00e6rer at kommuner kan s\u00f8ke om \u00e5 f\u00e5 tilbakebetalt merverdiavgift (moms) for kj\u00f8p av varer og tjenester. Til og med 2013 skulle denne kompensasjonen inntektsf\u00f8res i driftsregnskapet, mens den fra 2014 skulle inntektsf\u00f8res i investeringsregnskapet.\n\nFor \u00e5 f\u00e5 sammenlignbare tall, m\u00e5 derfor b\u00e5de driftsinntekter og netto driftsresultat fra f\u00f8r 2013 reduseres med inntektsf\u00f8rt merverdiavgiftskompensasjon fra investeringer, if\u00f8lge Bye.\n\nKS har gjort to beregninger av dette for perioden 2004\u201316: \u00c9n for alle landets kommuner, og \u00e9n for landet utenom Oslo. Vi velger \u00e5 bruke den siste siden Oslo ikke var med i tallgrunnlaget Nj\u00e5stad la til grunn da han kom med p\u00e5standen.\n\nFiguren viser at i perioden 2004\u201316, hadde kommunene (utenom Oslo) det beste driftsresultatet i 2016. \u00c5rsaken til at KS ikke har regnet lenger bakover enn til 2004, er at det ikke finnes gode nok tall i statistikkbanken f\u00f8r det for \u00e5 kunne gj\u00f8re beregningene p\u00e5 konsernniv\u00e5.\n\nRune Bye mener likevel at det er dekning for \u00e5 si at man m\u00e5 tilbake til f\u00f8r 2000 for \u00e5 finne et bedre resultat for kommunene:\n\u2022 Korreksjonen for endring i regnskapsreglene inneb\u00e6rer at netto driftsresultat i prosent av brutto driftsinntekter trekkes ned. I og med at netto driftsresultat uten denne korreksjonen i 2003 er p\u00e5 0,7 prosent, kan ikke resultatet dette \u00e5ret v\u00e6re bedre enn i 2016.\n\u2022 For 2000\u201302 er det ikke tilgjengelige konserntall, men siden kommunekassetallene ligger s\u00e5 mye under resultatet i 2016, er det umulig at konserntallene ville kunne kommet opp p\u00e5 2016-niv\u00e5.\n\nDirekt\u00f8ren for kommune\u00f8konomi i KS oppsummerer p\u00e5 f\u00f8lgende m\u00e5te:", "lang": "no"}