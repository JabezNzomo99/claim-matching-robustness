{"title": "Od kiedy w Warszawie funkcjonuje system indykatywnych oddolnych krajowo okre\u015blonych wk\u0142ad\u00f3w?", "subtitle": "Od kiedy w\u00a0Warszawie funkcjonuje system indykatywnych oddolnych krajowo okre\u015blonych wk\u0142ad\u00f3w? Sprawdzamy wypowied\u017a Baety Szyd\u0142o.", "author": "demagog.org.pl", "date": null, "vclaim_id": "vclaim-id-707", "url": "https://demagog.org.pl/wypowiedzi/od-kiedy-w-warszawie-funkcjonuje-system-indykatywnych-oddolnych-krajowo-okreslonych-wkladow/", "vclaim": "Od kiedy w Warszawie funkcjonuje system indykatywnych oddolnych krajowo okre\u015blonych wk\u0142ad\u00f3w?\n\nZgodnie decyzj\u0105 1/CP.19, punkt 1b, podj\u0119t\u0105 na szczycie COP19 (Conference of Parties) w Warszawie, zobowi\u0105zano strony Ramowej Konwencji Narod\u00f3w Zjednoczonych w sprawie zmian klimatu (United Nations Framework Convention on Climate Change) do przedstawienia zaplanowanych na poziomie krajowym wk\u0142ad\u00f3w (Intended Nationally Determined Contributions, INDCs) do globalnego porozumienia klimatycznego zmierzaj\u0105cego do osi\u0105gni\u0119cia cel\u00f3w okre\u015blonych w punkcie 2 Konwencji, jakim jest stabilizacja koncentracji gaz\u00f3w cieplarnianych w atmosferze na poziomie kt\u00f3ry zapobiegnie gro\u017anemu wp\u0142ywowi czynnik\u00f3w antropogenicznych na system klimatyczny (\u201cstabilization of greenhouse gas concentrations in the atmosphere at a level that would prevent dangerous anthropogenic interference with the climate system\u201d).\n\nDecyzja nie okre\u015bla formy prawnej tych wk\u0142ad\u00f3w (\u201cwithout prejudice to the legal nature of the contributions\u201d) ani nie okre\u015bla cel\u00f3w redukcji emisji gaz\u00f3w cieplarnianych dla poszczeg\u00f3lnych pa\u0144stw. Wk\u0142ady powinny by\u0107 jednak klarowne, transparentne i zrozumia\u0142e (\u201cin a manner that facilitates the clarity, transparency and understanding of the intended contributions\u201d). Strony konwencji powinny je og\u0142osi\u0107 ze znacznym wyprzedzeniem przed 21 szczytem COP w Pary\u017cu (grudzie\u0144 2015), je\u017celi to mo\u017cliwe do ko\u0144ca pierwszego kwarta\u0142u 2015r. (\u201cwell in advance of the twenty-first session of the Conference of the Parties [by the first quarter of 2015 by those Parties ready to do so]\u201d).\n\nZgodnie z bran\u017cowymi \u017ar\u00f3d\u0142ami, na konwencji COP 19 w Warszawie po raz pierwszy przyj\u0119to formalnie tego typu proces. Po raz pierwszy zosta\u0142 r\u00f3wnie\u017c przedstawiony w prawnie wi\u0105\u017c\u0105cej formie termin na ich z\u0142o\u017cenie. Pomimo i\u017c nie istnia\u0142y przeszkody do deklaracji przez strony konwencji ich wk\u0142adu do planowanego porozumienia przed szczytem w Warszawie, mo\u017cna uzna\u0107 \u017ce system formalnie istnieje od czasu decyzji 1/CP.19. Wypowied\u017a nale\u017cy zatem uzna\u0107 za prawdziw\u0105.\n\n Ze z\u0142o\u017conymi przez pa\u0144stwa wk\u0142adami mo\u017cna zapozna\u0107 si\u0119 na stronach internetowych UNFCCC.", "lang": "pl"}