{"title": "Calenda esagera il peso dell'export sulla crescita", "subtitle": "", "author": "pagellapolitica.it", "date": null, "vclaim_id": "vclaim-id-9673", "url": "https://pagellapolitica.it/dichiarazioni/8026/calenda-esagera-il-peso-dellexport-sulla-crescita", "vclaim": "Calenda ha parlato di \u201crecord assoluto\u201d in riferimento alle esportazioni italiane del 2017. Come avevamo gi\u00e0 scritto, l\u2019anno appena trascorso ha in effetti visto un'ulteriore crescita del nostro export: la nota del Ministero dello Sviluppo economico del 15 febbraio scorso registrava, sulla base di dati provvisori, che nel 2017 l\u2019Italia avesse esportato beni per 448,1 miliardi di euro (+7,6% sul 2016).\n\nL'andamento di tale domanda estera netta, sempre secondo il rapporto Istat, ha contribuito alla crescita del Pil per il +0,2%. Per la prima volta dal 2013 (quando il contributo era stato del +0,9%) questa voce \u00e8 in positivo. Ancora nel 2016, la domanda estera netta aveva pesato negativamente (-0,2%) sull'andamento del Pil.\n\nIl risultato finale della crescita del Pil \u00e8 comunque 1,5% e non 1,7% perch\u00e9 oltre alla domanda nazionale (+1,5%) e alla domanda estera netta (+0,2%), che hanno contribuito in positivo, l\u2019Istat considera anche la \u201cvariazione delle scorte\u201d che ha invece pesato negativamente per lo 0,2%.\n\nCalenda ha ragione per quanto riguarda il record dell'export italiano nel 2017. Esagera tuttavia il contributo delle esportazioni alla crescita del Paese: lo scorso anno, il saldo tra import e export ha pesato in positivo appena per lo 0,2%, mentre la domanda interna per l\u20191,5%. Nel complesso, per il ministro dello Sviluppo uscente, un \"N\u00ec\".", "lang": "it"}