{"title": "Ma spetta a Salvini chiedere all'Europa di bloccare le missioni nel Mediterraneo?", "subtitle": "Abbiamo controllato quello che potrebbe fare il ministro dell'Interno, che ha annunciato di voler portare la questione al tavolo europeo di Innsbruck", "author": "www.agi.it", "date": "2018-07-10T07:00+0200", "vclaim_id": "vclaim-id-4832", "url": "https://www.agi.it/fact-checking/salvini_chiudere_porti_migranti-4133569/news/2018-07-10/", "vclaim": "L\u2019operazione Eunavfor Med era stata prevista, inizialmente, dal Consiglio europeo (cio\u00e8 l\u2019organo Ue che riunisce i capi di Stato e di governo e che d\u00e0 gli indirizzi di politica generale) riunito in via straordinaria il 23 aprile 2015.\n\nIl 18 maggio 2015 successivo un diverso organo europeo - nonostante la quasi identit\u00e0 del nome - e cio\u00e8 il Consiglio dell\u2019Ue nella composizione dei ministri degli Esteri ha adottato una Decisione che prevedeva specificamente la nascita dell\u2019operazione Eunavfor Med (il Consiglio dell\u2019Ue \u00e8 l\u2019organo politico e legislativo dell\u2019Unione, insieme al Parlamento europeo).\n\nL\u2019operazione \u00e8 stata poi avviata ufficialmente il 22 giugno seguente. Eunavfor Med \u00e8 stata in seguito rinominata \u201cOperazione Sophia\u201d, dal nome dato alla bambina nata su una nave dell\u2019operazione, che aveva salvato la madre il 22 agosto 2015 al largo delle coste libiche.\n\nScopo della missione, spiega una pagina istituzionale del il ministero della Difesa, non \u00e8 in primo luogo il salvataggio dei migranti, ma il contrasto agli scafisti e ai trafficanti di esseri umani. Ha infatti carattere principalmente militare. Ma l\u2019attivit\u00e0 di salvataggio avviene spesso comunque perch\u00e9 \u201cpur non rientrando nel mandato assegnato alla missione, \u00e8 un obbligo ineludibile per il diritto internazionale\u201d.\n\nIn base al diritto internazionale marittimo qualsiasi nave \u00e8 obbligata a soccorrere naufraghi o imbarcazioni in difficolt\u00e0. Il luogo dello sbarco poi \u00e8 una questione pi\u00f9 sfumata, ma l\u2019Italia \u00e8 spesso la destinazione finale a causa della sua posizione geografica e della situazione di instabilit\u00e0 politica in Libia e in generale nel Nord Africa, che la rendono il \u201cporto sicuro pi\u00f9 vicino\u201d. Non solo: influiscono anche alcune decisioni in sede di politica internazionale, cha hanno portato a un ruolo pi\u00f9 defilato di Malta.\n\nPeriodicamente, negli anni 2016, 2017 e 2018, il Consiglio dell\u2019Ue nella formazione Affari Esteri - ovvero la riunione dei ministri degli Esteri degli stati membri dell\u2019Ue - ha poi esteso i compiti dell\u2019operazione Eunavfor Med. Ad esempio sono ora compresi \u201cl\u2019addestramento della Guardia Costiera e della Marina libica\u201d, \u201cil contributo alle operazioni di embargo alle armi\u201d, le indagini sul traffico illecito delle esportazioni di petrolio dalla Libia e il miglioramento dello scambio di informazioni sulla tratta di esseri umani.\n\nQuesta \u00e8 \u201cuno strumento della politica estera dell'Unione\u201d e \u201criguarda tutti i settori della politica estera e tutte le questioni relative alla sicurezza dell\u2019Unione\u201d.\n\nLa Decisione dell\u2019Unione europea del 18 maggio 2015, che prevede la nascita dell\u2019Eunavfor Med, \u00e8 poi qualificata come \u201cDecisione PESC\u201d, cio\u00e8 relativa alla Politica estera e di sicurezza comune dell\u2019Unione europea. \u00c8 stata adottata dal Consiglio Ue nella composizione dei ministri degli Esteri dei vari Stati membri.\n\nCome abbiamo verificato in passato pu\u00f2 farlo solo se, in base alla Convenzione delle Nazioni Unite sul diritto del mare del 1982 (art. 19), il passaggio della nave nelle nostre acque territoriali \u00e8 considerabile offensivo. Uno dei motivi previsti di possibile offesa \u00e8 \u201cil carico o lo scarico di materiali, valuta o persone in violazione delle leggi e dei regolamenti doganali, fiscali, sanitari o di immigrazione vigenti nello Stato costiero\u201d.\n\nMa il ministro dell\u2019Interno non pu\u00f2 trattare con altri ministri dell\u2019Interno degli Stati Ue la disapplicazione, o anche solo la modifica, di Decisioni europee che coinvolgono come minimo i ministri degli Esteri e della Difesa dell\u2019Unione, e al massimo i capi di Stato e di governo.\n\nTale missione tuttavia \u00e8 stata istituita, a seguito delle conclusioni del Consiglio europeo (composto dai capi di Stato e di governo), da una decisione del Consiglio dell\u2019Unione europea nella formazione Affari Esteri, dove siedono appunti i ministri degli Esteri. Inoltre, essendo una missione militare, \u00e8 coinvolta la Difesa.\n\nInsomma, della questione se ne dovrebbero occupare Conte, Moavero Milanesi e Trenta \u2013 riuniti insieme ai propri omologhi europei \u2013 e non Salvini. Se anche lo facesse in qualit\u00e0 di vicepremier, la sede di Innsbruck, dove sono riuniti gli altri ministri dell\u2019Interno europei, non sarebbe quella adatta a portare concrete modifiche alla missione.", "lang": "it"}