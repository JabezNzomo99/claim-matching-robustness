{"title": "L\u2019Italia e lo smaltimento dei rifiuti: quanto siamo vicini agli obiettivi europei?", "subtitle": "", "author": "pagellapolitica.it", "date": null, "vclaim_id": "vclaim-id-14414", "url": "https://pagellapolitica.it/dichiarazioni/8144/litalia-e-lo-smaltimento-dei-rifiuti-quanto-siamo-vicini-agli-obiettivi-europei", "vclaim": "Il deputato di Liberi e Uguali Roberto Speranza ha criticato l\u2019operato dell\u2019attuale governo nel campo della gestione rifiuti e ha fatto riferimento ad alcune normative europee che fisserebbero degli obiettivi di riciclo per i Paesi membri.\n\nInoltre, sia la direttiva relativa ai rifiuti urbani sia quella inerente agli imballaggi affermano che ci\u00f2 che non viene riutilizzato come materiale o prodotto - e che viene invece impiegato per generare energia o carburante (come accade nei termovalorizzatori) - non pu\u00f2 essere conteggiato al fine di raggiungere i target di riciclo.\n\nIn primo luogo, queste norme vengono introdotte attraverso delle direttive europee. A differenza dei regolamenti europei, le direttive non sono direttamente efficaci all\u2019interno dell\u2019ordinamento dei Paesi membri. Quindi sar\u00e0 compito degli stessi Stati adottare leggi che implementino le misure approvate dall\u2019Ue, adattando queste norme allo stato e ai limiti della gestione dei rifiuti di ogni Paese.\n\nI rifiuti urbani sono infatti unicamente quelli che vengono prodotti dalle abitazioni, oppure da altre entit\u00e0 che generino spazzatura che sia simile per natura e composizione a quella derivante delle abitazioni.\n\nSecondo i dati pubblicati dal Parlamento Europeo, l\u2019Italia \u00e8 vicina al target di riciclo dei rifiuti urbani del 55 per cento fissato dall\u2019Unione per il 2025. Nel 2016, infatti, la percentuale di riciclaggio e compostaggio era pari al 51 per cento del totale, solamente 4 punti percentuali in meno rispetto all\u2019obiettivo.\n\nInfine, per quanto riguarda gli imballaggi, il nostro Paese nel 2016 ha riciclato il 67,1 per cento dei materiali emessi nel mercato. La restante parte \u00e8 stata o trasformata in energia (11,2 per cento nel 2016), oppure smaltita (21,8 per cento [1] nel 2016). Dato che il target di riciclo degli imballaggi per il 2025 pari al 65 per cento del totale prodotto, siamo gi\u00e0 oltre 2 punti percentuali rispetto al primo obiettivo fissato dall\u2019Unione.\n\nCome abbiamo visto, l\u2019Unione Europea ha stabilito che i Paesi membri dovranno riciclare il 55 per cento dei rifiuti urbani nel 2025, il 60 per cento nel 2030 e il 65 per cento nel 2035. Le percentuali pi\u00f9 elevate a cui si riferisce Speranza (65 per cento nel 2025 e 70 per cento entro il 2030) sarebbero corrette se riferite ai soli imballaggi. Questi costituiscono per\u00f2 solamente una parte dei rifiuti urbani, a loro volta circa il 10 per cento del totale dei rifiuti prodotti nell\u2019Unione europea.\n\nIl deputato di Liberi e Uguali ha invece in parte ragione quando afferma che i rifiuti destinati al riuso o al riciclo non possono essere inceneriti (la normativa non contiene veri e propri divieti espliciti, ma impone di fare tutto il possibile per evitarlo).", "lang": "it"}