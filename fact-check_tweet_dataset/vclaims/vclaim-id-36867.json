{"title": "No, per il Nutri-score la Coca-cola non \u00e8 meglio del crudo di Parma", "subtitle": "", "author": "pagellapolitica.it", "date": null, "vclaim_id": "vclaim-id-36867", "url": "https://pagellapolitica.it/dichiarazioni/8495/no-per-il-nutri-score-la-coca-cola-non-e-meglio-del-crudo-di-parma", "vclaim": "\u00ab[Il Nutri-score] suggerisce quali prodotti mangiare e quali no, in base ai valori nutrizionali di ciascun alimento. [...] Prodotti come la Coca Cola Zero sono considerati pi\u00f9 salutari del Parmigiano Reggiano, dell\u2019olio d\u2019oliva e del prosciutto di Parma. [...] A me questo nutri-score pi\u00f9 che una tutela, pare un\u2019ingiustificata aggressione ai nostri prodotti e alle nostre eccellenze. Gi\u00f9 le mani dal Made in Italy!\u00bb\n\n\u00abIl problema \u00e8 che secondo questo \u201csemaforo\u201d prodotti come la Coca-cola zero sono considerati pi\u00f9 salutari del parmigiano reggiano, dell\u2019olio d\u2019oliva e del prosciutto di Parma\u00bb, ha aggiunto Gelmini, definendo il Nutri-score \u00abun\u2019ingiustificata aggressione ai nostri prodotti e alle nostre eccellenze\u00bb.\n\nIl Nutri-score \u00e8 un sistema di etichettatura frontale per le confezioni di alimenti che la Francia ha reso adottabile su base volontaria a partire dal 2017, con un decreto congiunto dei Ministeri dell\u2019Agricoltura, della Salute e dell\u2019Economia (qui il testo ufficiale in francese).\n\nLa formula con cui si calcola il \u201cpunteggio\u201d a partire dalle singole componenti nutrizionali di un alimento confezionato non \u00e8 semplicissima, ma pu\u00f2 riassumersi con quanto segue. A partire da 100 grammi di prodotto, la formula con cui si ricava il Nutri-score d\u00e0 una serie di punti (da 0 a 10) per il contenuto energetico, di zuccheri, di grassi saturi e di sodio, e ne toglie altri (da 0 a 5) sulla base della quantit\u00e0 di frutta, verdura, fibre e proteine contenute dall\u2019alimento confezionato. Alla fine del calcolo, si ottiene un numero, che viene disposto lungo una scala ed \u00e8 contenuto in un intervallo tra -15 (risultato pi\u00f9 positivo) a +40 (risultato meno positivo). A seconda di quattro soglie, viene poi applicato uno dei cinque colori con rispettive lettere.\n\n\u00abIl punteggio Nutri-Score ha una base scientifica molto solida (oltre 40 studi pubblicati su riviste internazionali sottoposti a peer review, incentrati in particolare sulla prevenzione delle malattie croniche)\u00bb, ha spiegato un articolo pubblicato su il 13 dicembre scorso e firmato da cinque professori universitari, tra cui Walter Ricciardi, ex presidente dell\u2019Istituto superiore di sanit\u00e0 italiano. \u00abIl suo formato a 5 colori (dal verde al rosso) abbinato a 5 lettere (dalla A alla E) lo rende uno strumento semplice, intuitivo e comprensibile\u00bb.\n\nA spiegare perch\u00e9 questa \u00e8 un\u2019eccessiva semplificazione sono stati gli stessi ideatori del Nutri-score, in un articolo pubblicato sul loro blog il 16 dicembre 2019.\n\n\u00abIl punteggio Nutri-score non divide gli alimenti tra \u201csani\u201d e \u201cmalsani\u201d, in valore assoluto come farebbe un logo binario, ma aiuta il consumatore a confrontare la qualit\u00e0 nutrizionale di un alimento relativamente a prodotti simili\u00bb, ha scritto insieme ai suoi colleghi Serge Hercberg, direttore del Centro di ricerca in epidemiologia nutrizionale alla Facolt\u00e0 di medicina dell\u2019Universit\u00e0 di Parigi 13 che ha creato il nuovo sistema di etichettatura. \u00abPer definizione, il Nutri-score non inventa nulla: traduce solo in forma sintetica gli elementi della composizione nutrizionale che compaiono gi\u00e0 sull\u2019etichetta presente sul retro di una confezione\u00bb.\n\n\u00abInformare i consumatori sulla qualit\u00e0 nutrizionale di alimenti tradizionali come formaggi e salumi non ne esclude il consumo, ovviamente, in quantit\u00e0 e frequenze limitate, il che \u00e8 coerente con i principi del modello di dieta mediterranea e con il significato della loro classifica sulla scala Nutri-Score\u00bb, ha chiarito l\u2019articolo pubblicato da e di cui abbiamo parlato poco sopra.\n\nMa che punteggi ricevono alimenti e bevande come la Coca-cola zero e il prosciutto crudo di Parma? Davvero i prodotti tipici dal Made in Italy sono svantaggiati dal Nutri-score?\n\nUna generica confezione di prosciutto crudo di Parma ha la lettera D color arancione (il secondo gradino pi\u00f9 in basso nella scala), cos\u00ec come un pezzo di parmigiano reggiano. Una bottiglia di olio extra-vergine di olio ha invece una C gialla, mentre la Coca-cola zero \u2013 ossia quella senza zuccheri \u2013 ha sulla confezione una B verde.\n\nQuesto vuol dire, come dice Gelmini, che secondo il Nutri-score la Coca-cola zero \u00e8 pi\u00f9 \u00absalutare\u00bb degli altri prodotti sopra elencati? La risposta \u00e8 no, e qui sta il secondo errore di Gelmini.\n\nPer esempio, la Coca-cola normale \u2013 ossia quella con zuccheri aggiunti \u2013 ha il punteggio pi\u00f9 basso: una E rossa. Se confrontata con quella zero, dunque, \u00e8 meno salutare.\n\n\u00abAl momento dell\u2019acquisto o del consumo, un consumatore non si pone la domanda di confrontare l\u2019olio di oliva con la Coca-cola\u00bb, hanno spiegato Hercberg e colleghi. \u00ab\u00c8 molto improbabile che qualcuno abbia l\u2019intenzione di condire la sua insalata con la Coca-Cola o di rinfrescarsi con l\u2019olio d'oliva. Se un consumatore vuole comprare un olio, grazie al Nutri-score vedr\u00e0 facilmente sugli scaffali dei supermercati che quello di oliva \u00e8 il migliore rispetto ad altri\u00bb.\n\nI punteggi Nutri-score pi\u00f9 bassi infatti non vengono assegnati solo a parmigiano reggiano o al prosciutto crudo, ma anche ad altri prodotti tipici simili non italiani. Una confezione di formaggio camembert francese, per esempio, \u00e8 classificato con la D color arancione, mentre il fois gras ha il punteggio pi\u00f9 basso, la E rossa, comeil prosciutto crudo spagnolo. ww\n\nCome abbiamo gi\u00e0 anticipato, a dimostrare che il Made in Italy non \u00e8 sotto \u201cattacco\u201d \u00e8 la valutazione che viene data dal Nutri-score stesso alla dieta mediterranea, tipica del nostro Paese e che non si esaurisce in insaccati e latticini, ma \u00e8 caratterizzata dal consumo di frutta, verdura, legumi e cereali.\n\nPi\u00f9 il consumo di un alimento \u00e8 consigliato dalla dieta mediterranea, infatti, pi\u00f9 \u00e8 probabile che abbia una lettera A verde come classificazione. Viceversa, per gli alimenti di cui \u00e8 consigliato un consumo moderato, il Nutri-score scende di colore e lettera.\n\nTra l\u2019altro, vi sono poi prodotti tipici del Made in Italy, come la pastasciutta, che hanno la A verde in quanto poveri di grassi, zuccheri e sale.\n\nSecondo l\u2019ex ministra dell\u2019Istruzione Mariastella Gelmini, il sistema di etichettatura alimentare Nutri-score sarebbe \u00abun\u2019ingiustificata aggressione ai nostri prodotti e alle nostre eccellenze\u00bb, perch\u00e9 suggerirebbe \u00abquali prodotti mangiare e quali no, in base ai valori nutrizionali di ciascun alimento\u00bb. Cos\u00ec, ha aggiunto la deputata di Forza Italia, \u00abprodotti come la Coca-cola zero sono considerati pi\u00f9 salutari del parmigiano reggiano, dell\u2019olio d\u2019oliva e del prosciutto di Parma\u00bb.\n\nSe infatti \u00e8 vero che prodotti come il prosciutto crudo di parma, il parmigiano reggiano e l\u2019olio di oliva hanno un Nutri-score pi\u00f9 basso della Coca-cola zero, questo non significa tuttavia che quest\u2019ultima sia pi\u00f9 salutare degli altri prodotti.\n\nIl confronto va infatti fatto tra alimenti e bevande sostituibili tra loro (olio d\u2019oliva e Coca-cola zero non lo sono), ricordandosi che il Nutri-score non divide gli alimenti tra \u201csani\u201d e \u201cmalsani\u201d, tra \u201cbuoni\u201d e \u201ccattivi\u201d in valore assoluto. Il suo obiettivo \u00e8 aiutare il consumatore a confrontare la qualit\u00e0 nutrizionale di un alimento relativamente a prodotti simili.\n\nNon \u00e8 vero poi che il Made in Italy sia messo sotto attacco da questo sistema di etichettatura. Alcuni suoi prodotti ottengono punteggi negativi, ma questo accade anche ai prodotti simili provenienti da altri Paesi Ue, come i formaggi francesi e gli insaccati spagnoli.", "lang": "it"}