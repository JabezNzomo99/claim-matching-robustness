{"title": "Calano i disoccupati o aumentano gli inattivi?", "subtitle": "", "author": "pagellapolitica.it", "date": null, "vclaim_id": "vclaim-id-8226", "url": "https://pagellapolitica.it/dichiarazioni/6765/calano-i-disoccupati-o-aumentano-gli-inattivi", "vclaim": "Dai dati trimestrali pubblicati a settembre dall'Istat e relativi al II trimestre 2015 si evince, in realt\u00e0, che il numero di scoraggiati \u00e8 calato rispetto all'anno precedente di circa 3,5 punti percentuali. Aumentano invece altre cause delle inattivit\u00e0, tra cui lo studio o la formazione professionale e l'attesa degli esiti di passate azioni di ricerca (vedi prospetto in basso).\n\nI dati che sta commentando il deputato M5S sono sicuramente quelli dell'Istat usciti proprio il giorno in cui ha scritto il suo post su Facebook. Tali dati non permettono un confronto tra scoraggiati e disoccupati, ma solo tra inattivi e disoccupati. E' vero che a settembre 2015 gli inattivi sono aumentati di 53 mila unit\u00e0 di fronte ad un calo dei disoccupati di 36 mila unit\u00e0. Bisogna per\u00f2 tener conto di due considerazioni: la prima \u00e8 che questi dati non ci dicono quanti sono sfiduciati e quanti sono inattivi per altre ragioni (anche se sicuramente, visto il calo concomitante dell'occupazione, settembre, non \u00e8 stato un mese rubricabile come positivo per il mercato del lavoro italiano).\n\nDi Battista confonde inattivi e scoraggiati. Gli ultimi dati disponibili dell'Istat - trimestrali - indicano che nel II trimestre 2015 era calato dopo un lungo periodo il numero di scoraggiati (persone che non cercano lavoro perch\u00e9 non credono di riuscire a trovarne uno). I dati pi\u00f9 recenti, su base mensile, indicano s\u00ec che c'\u00e8 stato un aumento negli inattivi pi\u00f9 importante del calo dei disoccupati, ma che se si raffrontano questi valori all'anno prima e all'inizio del governo Renzi, sono diminuiti sia gli inattivi che i disoccupati. Insomma, la frase di Di Battista contiene un barlume di verit\u00e0 (a settembre sono aumentati gli inattivi contemporaneamente al calo dei disoccupati) ma \u00e8 complessivamente una rappresentazione del tutto fuorviante della situazione attuale. \"Pinocchio andante\".", "lang": "it"}