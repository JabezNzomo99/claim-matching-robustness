{"title": "Salvini ha (quasi) ragione sullo zucchero italiano", "subtitle": "", "author": "pagellapolitica.it", "date": null, "vclaim_id": "vclaim-id-51222", "url": "https://pagellapolitica.it/dichiarazioni/8456/salvini-ha-quasi-ragione-sullo-zucchero-italiano", "vclaim": "Per provare il suo punto, l\u2019ex ministro Salvini ha mostrato ai telespettatori una bustina di zucchero dell\u2019azienda Italia Zuccheri presa dalla mensa della Rai, e, riferendosi a questa azienda, ha affermato \u00abtassa sullo zucchero: azienda a rischio\u00bb. Italia Zuccheri \u00e8 l\u2019unica filiera dello zucchero al 100 per cento italiana.\n\nIn particolare, la misura si applica su due tipologie di prodotti specifici: quelli con codice 2009 e quelli con codice 2202 nel sistema di classificazione dei beni dell\u2019Unione Europea (la cosiddetta \u201cnomenclatura combinata\u201d). I primi riguardano i \u00absucchi di frutta (compresi i mosti di uva) o di ortaggi e legumi, non fermentati, senza aggiunta di alcole, anche addizionati di zuccheri o di altri dolcificanti\u00bb. I secondi, invece, consistono nelle \u00abacque, comprese le acque minerali e le acque gassate, con aggiunta di zucchero o di altri dolcificanti o di aromatizzanti, ed altre bevande non alcoliche\u00bb. In breve: succhi di frutta e bevande gassate non alcoliche.\n\nPer queste due categorie di prodotti (e solo per queste) \u00e8 prevista un\u2019imposta di 10 euro per 100 litri di prodotto finito e 0,25 euro per chilogrammo \u00abper i prodotti predisposti ad essere utilizzati previa diluizione\u00bb.\n\nQuesta \u00e8 da tempo la preoccupazione espressa da Co.pro.b (Cooperativa produttori bieticoli), il gruppo che controlla la maggioranza dell\u2019azienda Italia Zuccheri. Come si legge, infatti, in un comunicato stampa del 23 novembre 2018 \u00abCoprob \u00e8 fortemente contraria a qualsiasi iniziativa che porterebbe ad una tassazione penalizzante per le bevande che contengono zucchero e che avrebbe un impatto devastante anche sull\u2019intera filiera bieticolo-saccarifera italiana\u00bb.\n\nA tutto ci\u00f2 si accompagna poi un cambio della struttura del mercato della produzione di zucchero in Italia. Come riporta un articolo dell\u20198 giugno 2018 de Il Sole 24 Ore, in dodici anni si \u00e8 passati da 19 zuccherifici a controllo completamente italiano a soli due (appunto, quelli gestiti da Co.Pro.b). Altri importanti produttori di zucchero italiani sono invece passati sotto controllo straniero. Ad esempio, Eridania, fondata a Genova nel 1899, \u00e8 stata acquisita nel 2016 dal gruppo francese Cristal Union, che da allora controlla il 100 per cento dell\u2019azienda.\n\nInfatti, se \u00e8 vero che, la sugar tax si applicher\u00e0 solamente alle bevande analcoliche con zuccheri aggiunti (e non sulle bustine di zucchero in s\u00e9), \u00e8 anche vero che Italia Zuccheri ha espresso serie preoccupazioni sul provvedimento e sulle conseguenze che questo potrebbe avere sui produttori di zucchero italiani.", "lang": "it"}