{"title": "S\u00ec, gli investimenti esteri in Italia sono aumentati", "subtitle": "", "author": "pagellapolitica.it", "date": null, "vclaim_id": "vclaim-id-2173", "url": "https://pagellapolitica.it/dichiarazioni/7880/si-gli-investimenti-esteri-in-italia-sono-aumentati", "vclaim": "In occasione del Meeting di Rimini, la manifestazione annuale del movimento cattolico Comunione e Liberazione, il ministro per lo Sviluppo economico Carlo Calenda ha fatto un quadro della situazione industriale italiana e ha parlato delle iniziative portate avanti dal governo, come il piano per l\u2019industria 4.0. In un breve passaggio, ha anche fatto riferimento alla vicenda dei cantieri francesi di STX e ha citato il forte aumento degli investimenti esteri in Italia (qui nel video integrale). Vediamo se i numeri tornano.\n\ngli FDI sono una cifra molto variabile nel tempo, che anche negli altri Paesi dimostra oscillazioni anche di diverse decine di miliardi. In Francia, ad esempio, il dato del 2016 \u00e8 abbastanza simile a quello italiano, con 28,3 miliardi, ma lo scorso anno era pi\u00f9 che doppio rispetto al nostro, con poco meno di 47 miliardi. Ad ogni modo, l\u2019aumento segnalato da Calenda \u00e8 corretto.\n\nCi si pu\u00f2 fare un quadro pi\u00f9 completo se si guarda, invece che ai flussi - cio\u00e8 a quanti investimenti esteri sono arrivati dall\u2019estero nel 2016 - allo stock - cio\u00e8 al totale del capitale azionario detenuto da stranieri nella nostra economia. Da questi numeri si vede chiaramente come l\u2019Italia sia indietro nella classifica, rispetto agli altri grandi Paesi europei. Secondo gli esperti i motivi sono diversi, dalla piccola dimensione delle nostre imprese alla cultura imprenditoriale italiana.\n\nCarlo Calenda ha notato un significativo aumento degli investimenti diretti esteri in Italia. Questo aumento si \u00e8 effettivamente verificato nei termini segnalati dal ministro (+49 per cento circa), anche se si pu\u00f2 fare qualche osservazione su quanto il dato sia davvero significativo e quanto il nostro sistema aziendale sia davvero aperto ai capitali esteri. Ad ogni modo, \u201cVero\u201d per Calenda.", "lang": "it"}