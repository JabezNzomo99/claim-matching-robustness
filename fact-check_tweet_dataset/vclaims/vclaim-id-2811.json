{"title": "Nei, Gud omtales ikke som \u00abhen\u00bb i ny svensk kirkeh\u00e5ndbok", "subtitle": "Ordet \u00abhen\u00bb er overhodet ikke nevnt i boken.", "author": "www.faktisk.no", "date": null, "vclaim_id": "vclaim-id-2811", "url": "https://www.faktisk.no/faktasjekker/yVM/nei-gud-omtales-ikke-som-hen-i-ny-svensk-kirkehandbok", "vclaim": "Forrige uke vedtok det svenske kirkem\u00f8tet ny \u00abkyrkohandbok\u00bb, som tilsvarer den norske boken \u00abGudstjeneste for Den norske kirke\u00bb. H\u00e5ndboken inneholder tekster som leses under gudstjenester og andre religi\u00f8se seremonier. Nettstedet Document.no omtaler det svenske vedtaket i en artikkel med tittelen:\n\nI artikkelen lenker Document.no til en sak i den danske avisen Politiken. Saken starter med en rettelse:\n\nPolitiken har alts\u00e5 rettet opp saken som var utgangspunktet for artikkelen til Document.no. Det norske nettstedet sl\u00e5r fortsatt fast at \u00abGud blir 'hen' i den svenske kirken\u00bb. Stemmer det at det svenske kirkem\u00f8tet har vedtatt at Gud skal omtales med det kj\u00f8nnsn\u00f8ytrale pronomenet \u00abhen\u00bb i sin nye kirkeh\u00e5ndbok?\n\nNei, det stemmer ikke, if\u00f8lge Den svenske kirken. I en pressemelding skriver kirken at det har blitt spredt feilaktig informasjon i svenske og internasjonale medier om spr\u00e5ket i kirkeh\u00e5ndboken. Leder i gudstjenesteutvalget, Sofia Pedersen Videke, sier i denne videoen at det har blitt spredt \u00abfake news\u00bb om vedtaket:\n\nVideke har s\u00e6rlig merket seg tre feilaktige p\u00e5stander i medienes omtale av vedtaket p\u00e5 kirkem\u00f8tet:\n\u2022 I gudstjenestens innledning kan svenske prester velge mellom tre alternativer (Faktisk.nos oversettelse): a) \u00abI Faderens og S\u00f8nnens og Den Hellige \u00c5nds navn\u00bb. b) \u00abI Guds, Faderens og S\u00f8nnens og Den Hellige \u00c5nds navn\u00bb. c) \u00abI Guds, den treeniges navn\u00bb.\n\u2022 I formuleringen \u00abI Faderens og S\u00f8nnens og Den Hellige \u00c5nds navn\u00bb er det gjort en spr\u00e5klig tilpasning til Bibel 2000. Den inneb\u00e6rer at man kan benevne Den Hellige \u00c5nd som hunkj\u00f8nn, alts\u00e5 \u00abi Den Heliga Andens namn\u00bb istedenfor \u00abi Den Helige Andes namn\u00bb.\n\nP\u00e5standen til Document.no om at \u00abdet svenske kirkem\u00f8tet (...) vedtok en ny liturgibok der Gud omtales som det kj\u00f8nnsn\u00f8ytrale 'hen'\u00bb, er alts\u00e5 ikke riktig. Tvert imot avviser Den svenske kirken at ordet \u00abhen\u00bb forekommer i den nye kirkeh\u00e5ndboken.\n\nKirkem\u00f8tet har imidlertid \u00f8nsket \u00e5 gj\u00f8re spr\u00e5ket i boken mer inkluderende ved \u00e5 tone ned bruken av Gud i maskulin form. Dette har ikke foreg\u00e5tt uten diskusjon. F\u00f8r vedtaket ble fattet uttalte den svenske presten Mikael L\u00f8wegren if\u00f8lge Kristeligt Dagblad f\u00f8lgende:\n\nEtter en ti timer lang debatt vedtok likevel kirkem\u00f8tet med 202 mot 27 stemmer \u00e5 endre kirkeh\u00e5ndboken fra 1986, if\u00f8lge TV 2. \u00c5 endre sangteksten \u00aben Fader, en Fader\u00bb til \u00aben Fader og mor\u00bb ble derimot nedstemt.\n\nKirken s\u00e5 seg n\u00f8dt til \u00e5 sende ut den korrigerende pressemeldingen etter at saken fikk stor oppmerksomhet b\u00e5de i svenske og utenlandske medier. Blant de norske mediene som omtalte det svenske vedtaket var den kristne avisen Dagen. I artikkelen \u00abSvenskene innf\u00f8rer kj\u00f8nnsn\u00f8ytral Gud\u00bb skriver Dagen f\u00f8lgende:\n\nDet er ikke riktig. If\u00f8lge Den svenske kirken kan presten velge mellom de tre alternativene som er referert tidligere i denne faktasjekken. Sjefredakt\u00f8r i Dagen, Vebj\u00f8rn Selbekk, kritiserer ogs\u00e5 vedtaket i en lederartikkel. Der tar han noe mer forbehold:\n\nSelv om Selbekk tar forbehold, er han ikke helt presis. If\u00f8lge Den svenske kirken er det fortsatt lov for prester \u00e5 si \u00abI Faderens, S\u00f8nnens og Den Hellige \u00c5nds navn\u00bb. Dagen har endret begge sine artikler etter at Faktisk.no tok kontakt.", "lang": "no"}