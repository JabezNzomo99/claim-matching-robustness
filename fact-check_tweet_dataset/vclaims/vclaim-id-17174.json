{"title": "Questo governo ha usato meno la fiducia rispetto al passato", "subtitle": "", "author": "pagellapolitica.it", "date": null, "vclaim_id": "vclaim-id-17174", "url": "https://pagellapolitica.it/dichiarazioni/8320/questo-governo-ha-usato-meno-la-fiducia-rispetto-al-passato", "vclaim": "\u00abQuesto \u00e8 il governo che ha meno fatto ricorso al voto di fiducia rispetto a quelli precedenti e dovremo lavorare perch\u00e9 il Parlamento sia sempre pi\u00f9 centrale\u00bb.\n\nLa questione di fiducia \u00e8 disciplinata dai regolamenti di Camera (art. 116) e Senato (art. 161, comma 4). Quando il governo decide di utilizzare questo strumento, subordina la sua permanenza in carica all\u2019esito della votazione su di un determinato provvedimento. In caso di voto negativo l\u2019esecutivo \u00e8 infatti costretto a dimettersi.\n\nNel corso del loro primo anno di governo, tutti e cinque i precedenti governi \u2013 Berlusconi IV (22,06 per cento), Monti (46,59 per cento), Letta (27,78 per cento), Renzi (45,95 per cento) e Gentiloni (35,71 per cento)\u2013 avevano invece posto la fiducia in misura maggiore.\n\nPer completezza prendiamo in considerazione anche quanti provvedimenti sono stati approvati dai vari governi. Se si escludono le leggi di conversione dei trattati internazionali (per i quali nella scorsa legislatura non \u00e8 mai stata messa la fiducia), il governo Conte ha presentato al Parlamento un totale di 44 provvedimenti.\n\nQuesto numero \u00e8 inferiore a quanto fatto nel primo anno dai suoi predecessori: i governi Letta e Gentiloni ne approvarono 63, Renzi 92, Monti 113 e Berlusconi IV 117.\n\nAd esempio, sulle leggi di conversione dei decreti legge \u2013 i provvedimenti che il governo pu\u00f2 emanare con urgenza, scavalcando di fatto il Parlamento \u2013 il governo Conte ha posto la fiducia nel 50 per cento dei casi. Su 10 provvedimenti di questo genere 4 sono stati approvati col voto di fiducia di una delle Camere, e in un caso (il \u201cdecreto sicurezza\u201d) la fiducia \u00e8 stata posta sia alla Camera sia al Senato.\n\nAllo stesso tempo \u00e8 vero che per recuperare la centralit\u00e0 del Parlamento sia necessario lavorare ancora, visto l\u2019ampio ricorso alla fiducia per l\u2019approvazione delle leggi di conversione dei decreti-legge (pari al 50 per cento dei casi) e l\u2019utilizzo di questo strumento in sede di votazione della legge di Bilancio 2019.", "lang": "it"}