{"title": "Abbiamo la benzina pi\u00f9 cara d\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-16318", "url": "https://pagellapolitica.it/dichiarazioni/7563/abbiamo-la-benzina-piu-cara-deuropa", "vclaim": "L\u2019intervento \u00e8 seguito a una dichiarazione del ministro Maria Elena Boschi, che difendeva la riforma anche perch\u00e9 diminuirebbe le autorizzazioni richieste a un autotrasportatore che attraversa pi\u00f9 regioni diverse. Abbiamo davvero la benzina pi\u00f9 cara d\u2019Europa?\n\nPossiamo verificare l\u2019affermazione di Salvini grazie ai dati raccolti dal portale Global Petrol Prices, in cui alcuni analisti raccolgono dati e forniscono analisi sui prezzi dei carburanti al dettaglio in circa cento paesi del mondo. I prezzi della benzina si riferiscono al prezzo alla pompa (per la benzina, di quella a 95 ottani) e sono aggiornati ogni settimana. Riportiamo nel grafico seguente le prime posizioni della classifica europea, aggiornata al 21 novembre 2016.\n\nCome si vede, la classifica europea \u00e8 guidata da Norvegia, Islanda e Paesi Bassi, mentre l\u2019Italia \u00e8 al quarto posto (al secondo se si considerano solo i paesi dell\u2019Unione Europea). A livello globale, tra l\u2019altro, pochi paesi hanno prezzi superiori a quelli europei: nella classifica mondiale l\u2019Italia \u00e8 settima, superata anche da Hong Kong, Monaco e Israele.\n\nVale la pena chiedersi perch\u00e9 il prezzo della benzina, in Italia, \u00e8 cos\u00ec alto. Salvini suggerisce che il motivo sia fiscale e in effetti, almeno in parte, \u00e8 cos\u00ec. Ma possiamo cogliere l\u2019occasione per smentire una leggenda metropolitana.\n\nIl Ministero dello Sviluppo economico e la Commissione europea forniscono dati sul prezzo industriale dei carburanti e sulla struttura di quei prezzi, da cui emerge che l\u2019Italia \u00e8 all\u2019ottavo posto dei paesi UE per il prezzo industriale della benzina senza piombo: poich\u00e9 scaliamo fino al secondo posto nel prezzo al dettaglio, la tassazione ha senza dubbio un peso decisivo.\n\nLe cose non stanno proprio cos\u00ec: come ci ha confermato il Ministero dello Sviluppo economico, decreto legislativo sulle accise del 1995 - e il gettito che ne deriva finanzia il bilancio dello Stato nel suo complesso e non specifiche attivit\u00e0. In altre parole, oggi c\u2019\u00e8 una sola aliquota, che non distingue tra le diverse componenti e che pu\u00f2 essere modificata.\n\nMatteo Salvini dice che la benzina italiana \u00e8 la pi\u00f9 cara d\u2019Europa. Non proprio, ma il primato non ci sfugge di molto: solo un paese nell\u2019Unione Europea (i Paesi Bassi) ha un prezzo per litro pi\u00f9 alto, mentre a livello continentale siamo al quarto posto. \u201cC\u2019eri quasi\u201d per il leader della Lega Nord.", "lang": "it"}