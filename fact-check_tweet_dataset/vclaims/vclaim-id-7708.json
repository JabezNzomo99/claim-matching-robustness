{"title": "Qeveria nuk i shqyrton k\u00ebrkesat e sindikalist\u00ebve", "subtitle": "", "author": "kallxo.com", "date": null, "vclaim_id": "vclaim-id-7708", "url": "https://kallxo.com/krypometer/qeveria-nuk-i-shqyrton-kerkesat-e-sindikalisteve/", "vclaim": "\u201cN\u00eb mbledhjen e par\u00eb t\u00eb Qeveris\u00eb do t\u00eb ngrit\u00ebn shqet\u00ebsimet e shprehura nga ana juaj. Nuk do t\u00eb rrim\u00eb n\u00eb pritje dhe do t\u00eb nd\u00ebrmarrim veprime konkrete n\u00eb realizimin e k\u00ebrkesave p\u00ebr t\u00eb drejtat e pun\u00ebtor\u00ebve n\u00eb vend\u201d, ka th\u00ebn\u00eb kryeministri sipas komunikat\u00ebs q\u00eb e ka shp\u00ebrndar\u00eb Zyra e Kryeministrit n\u00eb dit\u00ebn e pun\u00ebtor\u00ebve, me 1 maj.\n\nM\u00eb 8 maj, n\u00eb mbledhjen e 45-t\u00eb t\u00eb Qeveris\u00eb, Haradinaj e as an\u00ebtar\u00ebt e tjer\u00eb t\u00eb ekzekutivit nuk i kan\u00eb hapur p\u00ebr diskutim k\u00ebrkesat e BSPK-s\u00eb apo Ligjin e Pun\u00ebs. Ato nuk kan\u00eb qen\u00eb pjes\u00eb as e rendit t\u00eb dit\u00ebs e as nuk jan\u00eb diskutuar n\u00eb fund t\u00eb mbledhjes kur mund t\u00eb hapen \u00e7\u00ebshtjet e ndryshme.\n\n\u201cJan\u00eb disa tema t\u00eb cilat kan\u00eb mbetur t\u00eb hapura rreth, pra rreth k\u00ebtij Statutit. Ku p\u00ebrfaq\u00ebsuesi i sindikatave ka menduar se (statuti) duhet t\u2019i trajtoj\u00eb edhe aspektet sindikale ose benefitet e pun\u00ebtor\u00ebve n\u00eb statut\u2026 Statuti \u00ebsht\u00eb dokument me karakter tjet\u00ebr, megjithat\u00eb ne i kemi lutur ata q\u00eb t\u2019i \u00e7ojn\u00eb mendimet e tyre (me shkrim) dhe ne si qeveri pastaj biem dakord se n\u00eb cil\u00ebn m\u00ebnyr\u00eb i adresojm\u00eb k\u00ebrkesat legjitime t\u00eb minator\u00ebve dhe q\u00eb t\u00eb mos e vonojm\u00eb ecjen p\u00ebrpara me \u201cTrep\u00e7\u00ebn\u201d\u201d, ka th\u00ebn\u00eb kryeministri Haradinaj n\u00eb mbledhjen e 47-t\u00eb t\u00eb Qeveris\u00eb.", "lang": "sq"}