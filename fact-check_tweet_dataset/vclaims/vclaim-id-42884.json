{"title": "No, l'Italia non commercia di pi\u00f9 con la Polonia che con la Cina", "subtitle": "", "author": "pagellapolitica.it", "date": null, "vclaim_id": "vclaim-id-42884", "url": "https://pagellapolitica.it/dichiarazioni/8607/no-litalia-non-commercia-di-piu-con-la-polonia-che-con-la-cina", "vclaim": "Abbiamo verificato e i numeri dicono che Amendola ha ragione a met\u00e0.\n\nAmendola non parla per\u00f2 di export \u2013 per cui sarebbe vero che la Polonia \u00e8 davanti alla Cina \u2013 ma di \u201cinterscambio\u201d, che \u00e8 dato dalla somma di import ed export.\n\nSecondo i dati dell\u2019Osservatorio Economico sul commercio internazionale del Ministero degli esteri, nel 2019 l\u2019Italia ha importato beni dalla Cina per un valore di 31,7 miliardi di euro, circa il 7,5 per cento sul totale dell\u2019import italiano. Le importazioni verso il nostro Paese sono state maggiori solo dalla Germania (69,6 miliardi di euro) e Francia (36,6 miliardi di euro).\n\nGuardando quindi all\u2019interscambio, nel 2019 Italia e Cina hanno registrato complessivamente un valore di 44,7 miliardi di euro (13 miliardi di export + 31,7 miliardi di import), mentre con la Polonia si era fermato a 23,3 miliardi di euro (13,3 miliardi di export + 10 miliardi di import).\n\nIl Paese con cui l\u2019Italia ha avuto il maggior interscambio nel 2019 \u00e8 stata la Germania, con un valore pari a 127,7 miliardi di euro (Grafico 1).\n\nAbbiamo verificato i dati e il Ministro ha ragione a met\u00e0.\n\nNel confronto tra Cina e Polonia invece il ministro sbaglia: l\u2019interscambio tra Italia e Cina nel 2019 \u00e8 stato pari a 44,7 miliardi di euro, mentre con la Polonia \u00e8 stato pari a 23,3 miliardi di euro: oltre 20 miliardi di euro in meno.", "lang": "it"}