{"title": "Alfano ha ragione: il sud cresce di pi\u00f9 (ma la strada \u00e8 ancora lunga)", "subtitle": "", "author": "pagellapolitica.it", "date": null, "vclaim_id": "vclaim-id-20354", "url": "https://pagellapolitica.it/dichiarazioni/7854/alfano-ha-ragione-il-sud-cresce-di-piu-ma-la-strada-e-ancora-lunga", "vclaim": "La prima \u00e8 che i dati disponibili pi\u00f9 recenti risalgono al 2015. Come ha certificato Banca d\u2019Italia alla fine dello scorso anno, utilizzando dati Istat, nel corso del 2015 le regioni del Sud sono tornate a crescere dopo sette anni consecutivi di calo. Il loro Pil \u00e8 aumentato dell\u20191,1%, contro lo 0,8% di quello del Nord e lo 0,3% del Centro. Il dato nazionale per il 2015 \u00e8 stato +0,7% di Pil.\n\nTutte le regioni meridionali, a eccezione di Campania e Sardegna, hanno registrato incrementi del prodotto superiori alla media nazionale. La ripresa \u00e8 stata pi\u00f9 sostenuta in Abruzzo, Sicilia e in particolare in Basilicata, dove ha influito la forte espansione delle esportazioni di autoveicoli.\n\nL\u2019occupazione, che pure \u00e8 andata migliorando nell\u2019ultimo biennio e che al Centro Nord \u00e8 tornata ai livelli pre-crisi, nel Mezzogiorno ha invece recuperato solo circa un terzo del calo osservato dal 2008.\n\nNel 2015, l\u2019incidenza della povert\u00e0 assoluta era pari al 10 per cento nel Mezzogiorno, al 6,7 al Nord e al 5,6 al Centro (nel 2007 era pari al 3,8 nel Mezzogiorno, al 2,6 al Nord e al 2,8 al Centro: una forbice che \u00e8 andata ampliandosi).\n\nDunque, se \u00e8 vero come sostiene Alfano che le regioni del Sud sono cresciute pi\u00f9 di quelle del Nord, \u00e8 anche vero che la situazione di partenza per le prime \u00e8 estremamente pi\u00f9 svantaggiata e la distanza da colmare per avvicinare le seconde ancora tanta.", "lang": "it"}