{"title": "Salvini ha ragione sui \u00abfurbi\u00bb che non rispettano la quarantena", "subtitle": "", "author": "pagellapolitica.it", "date": null, "vclaim_id": "vclaim-id-41759", "url": "https://pagellapolitica.it/dichiarazioni/8592/salvini-ha-ragione-sui-furbi-che-non-rispettano-la-quarantena", "vclaim": "\u00abCi sono stati pi\u00f9 di 11 milioni di controlli dall\u2019inizio della quarantena e i furbi sono stati meno di tre su 100\u00bb (min. 8:18)\n\nha detto (min. 8:18) che \u00abci sono stati pi\u00f9 di 11 milioni di controlli dall\u2019inizio della quarantena e i furbi sono stati meno di tre su 100\u00bb.\n\nFino al 25 marzo i dati raccolti dal Viminale durante i controlli erano di sei tipi: il numero di persone controllate, insieme ad altri due sui denunciati per varie violazioni; e il numero di esercizi commerciali controllati, con quello dei titolari denunciati e quello delle sospensioni degli esercizi.\n\nDal 26 marzo, a seguito delle novit\u00e0 introdotte con un nuovo decreto-legge (n. 19 del 25 marzo 2020), il Viminale ha iniziato a conteggiare anche le persone sanzionate in base all\u2019articolo 4 del nuovo decreto (che ha trasformato le precedenti violazioni penali in sanzioni amministrative) e le chiusure provvisorie degli esercizi commerciali, comminate per i cinque e i 30 giorni.\n\nSul totale delle persone controllate, dall\u201911 al 25 marzo i denunciati sono stati nel complesso 118.475, mentre dal 26 marzo al 26 aprile \u2013 contando anche i sanzionati \u2013 le persone che hanno violato le regole sono state 268.612.\n\nTra l\u201911 e il 25 marzo, sono stati controllati 1.233.647 esercizi, con 2.607 denunce e 249 sospensioni; tra il 26 marzo e il 26 aprile, gli esercizi controllati sono stati 2.869.790, con 4.724 titolari sanzionati e 1.183 chiusure.\n\nSecondo Matteo Salvini, \u00abci sono stati pi\u00f9 di 11 milioni di controlli dall\u2019inizio della quarantena e i furbi sono stati meno di tre su 100\u00bb.", "lang": "it"}