{"title": "I centri antiviolenza sono 20 volte in meno di quelli previsti per legge", "subtitle": "", "author": "pagellapolitica.it", "date": null, "vclaim_id": "vclaim-id-32555", "url": "https://pagellapolitica.it/dichiarazioni/8431/i-centri-antiviolenza-sono-20-volte-in-meno-di-quelli-previsti-per-legge", "vclaim": "\u00abIn Italia ci sono 0,05 Centri antiviolenza ogni 10mila abitanti. \u00c8 un dato drammaticamente basso, considerato che la Convenzione di Istanbul, che il nostro Paese ha ratificato nel 2013, ne prevede 20 volte tanti. [...] Le donne che si rivolgono ai Centri sono in aumento e la maggior parte di loro porta con s\u00e9 i bambini\u00bb.\n\nSecondo Carfagna, questo \u00ab\u00e8 un dato drammaticamente basso, considerato che la Convenzione di Istanbul, che il nostro Paese ha ratificato nel 2013, ne prevede 20 volte tanti\u00bb. La deputata ha inoltre aggiunto che \u00able donne che si rivolgono ai Centri sono in aumento e la maggior parte di loro porta con s\u00e9 i bambini\u00bb.\n\nChe cosa sono i centri antiviolenza e quanti sono\n\nI centri antiviolenza (Cav) sono strutture che si occupano della presa in carico delle donne vittime di violenza. Qui sono accolte le donne (e gli eventuali figli minorenni) che subiscono, o sono minacciate, da qualsiasi forma di violenza.\n\nIn Italia, al 31 dicembre 2017 erano attivi 281 centri antiviolenza. Questo numero \u00e8 \u00abpari a 0,05 centri per 10 mila abitanti\u00bb \u2013 come scrive Istat e riporta correttamente Carfagna \u2013 ma fa riferimento ai soli centri che rispondono ai requisiti di un\u2019Intesa tra Stato e Regioni, sottoscritta nel 2014.\n\nQuesta intesa ha stabilito i requisiti minimi necessari, strutturali e organizzativi, che i centri antiviolenza e le case rifugio devono rispettare per essere in linea con quanto stabilito dalla Convenzione di Istanbul, di cui parleremo tra poco.\n\nLa Convenzione di Istanbul del 2011 sulla \u00abprevenzione e la lotta contro la violenza nei confronti delle donne e la violenza domestica\u00bb ha l\u2019obiettivo di favorire la protezione delle vittime e impedire l\u2019impunit\u00e0 dei colpevoli.\n\nStabilisce soltanto l\u2019obbligo, per gli Stati che hanno sottoscritto la convenzione, di adottare le misure legislative necessarie per consentire la creazione di (art. 23) \u00abcase rifugio\u00bb e (art. 25) \u00abcentri di prima assistenza\u00bb adeguati, facilmente accessibili e \u00abin numero sufficiente\u00bb.\n\nCome riporta un dossier del Centro studi della Camera, \u00e8 invece con il successivo decreto contro la violenza di genere (d.l. 93 del 2013 art. 5 bis, comma 2, lettera d)), e con la sua legge di conversione (legge 15 ottobre 2013, n.119), che l\u2019Italia si \u00e8 impegnata a rispettare il rapporto di un centro antiviolenza ogni 10 mila abitanti.\n\nNel 2017, tra le donne che hanno iniziato un percorso di uscita dalla violenza - circa i due terzi del totale (43.467 donne) di chi si \u00e8 rivolta ai Cav - il 63,7 per cento risulta avere figli, e nel 72,8 per cento dei casi questi sono minorenni.\n\nPer quanto riguarda l\u2019aumento nel tempo delle donne che si rivolgono ai Cav, purtroppo non sono disponibili dati aggregati a livello nazionale relativi agli ultimi anni. La citata indagine dell\u2019Istat di fine 2018 \u00e8 la prima del suo genere e contiene i dati relativi al solo 2017.\n\nIn Toscana, secondo il \u201cDecimo rapporto sulla violenza di genere in Toscana\u201d, le donne che si sono rivolte ai Cav tra il 2017 e il 2018 sono state 3.381: in aumento sia rispetto al biennio 2016/2017 (3.118), sia rispetto a quello precedente (nel 2015-16 sono state 2.449).\n\nAnche in Piemonte il numero delle donne che hanno chiesto sostegno ai Cav risulta essere in aumento: secondo il report del progetto \u201cRicognizione dei flussi informativi sulla violenza alle donne\u201d, le donne seguite dai Centri Antiviolenza nel 2018 sono state 3.125 mentre nel 2017 erano 2.336.\n\nSecondo i dati raccolti dalla Regione Calabria poi, a fine 2015 i Cav hanno preso in carico un totale di 494 persone. Nel 2016, il numero delle donne che in Calabria si \u00e8 rivolta ai centri antiviolenza \u00e8 nettamente aumentato (686 donne in totale) e nel 2017 si \u00e8 attestato su un volume sostanzialmente simile a quello dell\u2019anno precedente (681).\n\nIn un post Facebook del 29 ottobre Mara Carfagna (Fi) ha scritto che, secondo dati Istat, in Italia ci sono 0,05 centri antiviolenza ogni 10mila abitanti. Questo dato \u00e8 corretto.", "lang": "it"}