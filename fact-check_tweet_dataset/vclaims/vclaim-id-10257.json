{"title": "Nei, fugled\u00f8den skyldes ikke 4G, 3G, 2G og radarer", "subtitle": "Blant \u00e5rsakene til at enkelte fuglebestander reduseres er tap og forringelse av leveomr\u00e5der, blant annet som f\u00f8lge av \u00f8kt areal brukt til intensivt jordbruk.", "author": "www.faktisk.no", "date": null, "vclaim_id": "vclaim-id-10257", "url": "https://www.faktisk.no/faktasjekker/1yo/nei-fugledoden-skyldes-ikke-4g-3g-2g-og-radarer", "vclaim": "Innlegget \u00abNei, fugled\u00f8den kommer av 4G, 3G, 2G og radarer\u00bb, publisert p\u00e5 Steigan.no, gikk sin seiersgang p\u00e5 sosiale medier 26. mars. Innlegget, som er signert Einar Flydal, var p\u00e5 et tidspunkt den femte mest delte saken i sosiale medier i Norge, if\u00f8lge Storyboards oversikt.\n\nI innlegget kommer Flydal med et svar til , som ogs\u00e5 omhandler fugled\u00f8d. Den opprinnelige artikkelen siterer en , som er gjengitt hos The Guardian.\n\nArtikkelen er basert p\u00e5 to studier foretatt av Frankrikes naturhistoriske museum. If\u00f8lge artikkelen har fuglebestanden langs den franske landsbygda falt med \u00e9n tredel il\u00f8pet av de siste femten \u00e5rene. Bestanden av enkelte arter er redusert med to tredeler, if\u00f8lge studiene.\n\nForskerne bak studiene spekulerer i at fugled\u00f8den skyldes spr\u00f8ytemidler i landbruket. Problemet er ikke at fuglene blir forgiftet, men at spr\u00f8ytemidlene dreper insekter som fuglene ellers ville spist.\n\nIf\u00f8lge Einar Flydals artikkel skyldes imidlertid fugled\u00f8den hovedsakelig helt andre ting. Han g\u00e5r langt i \u00e5 avvise forskernes spekulasjoner, og skriver blant annet f\u00f8lgende:\n\nFlydal skriver videre om det han mener er negative f\u00f8lger av mikrob\u00f8lget str\u00e5ling.\n\nI denne faktasjekken skal vi se n\u00e6rmere p\u00e5 p\u00e5standen fra innleggets tittel. Stemmer det at fugled\u00f8den skyldes 4G, 3G, 2G og radarer?\n\nTil Faktisk.no viser Flydal til at p\u00e5standen hans er dokumentert i leserinnlegget. Der trekker han blant annet frem bok \u00abInvisible Rainbow - A History of Electricity and Life\u00bb, som en viktig kilde.\n\nFirstenberg hevder \u00e5 v\u00e6re eloverf\u00f8lsom, og er leder for organisasjon som kaller seg for .\n\nFlydal viser ogs\u00e5 til en artikkel i , der det blant annet hevdes at tr\u00e5dl\u00f8s teknologi kan f\u00f8re til kreft.\n\nVidere viser han til en artikkel p\u00e5 nettsiden , der det blir vist til en rapport som hevder \u00e5 p\u00e5vise en kobling mellom mikrob\u00f8lgestr\u00e5ling fra tr\u00e5dl\u00f8se nettverk og lavere bestander av sangfugler, flaggermus og insekter.\n\nUniversitetslektor Petter B\u00f8ckman ved Universitetet i Oslo forteller at reduksjonen i fuglebestander gjelder for enkelte arter, enkelte steder. Han trekker frem at det for eksempel var flere m\u00e5ker p\u00e5 \u00d8stlandet, da det var skuddpremie p\u00e5 kr\u00e5ker. N\u00e5 er det ikke skuddpremier p\u00e5 kr\u00e5ker, og dermed flere kr\u00e5ker og f\u00e6rre m\u00e5ker.\n\nB\u00f8ckman forteller at det s\u00e6rlig er bestanden av sm\u00e5, insektspisende fuglearter som er blitt redusert. Det er stort sett slike fugler som er trekkfugler.\n\n\u2013 Forklaringen p\u00e5 at det er blitt f\u00e6rre slike fugler er multifaktoriell, alts\u00e5 at det er mange \u00e5rsaker, sier B\u00f8ckman.\n\nHan trekker blant annet frem at det i enkelte land skytes mye sm\u00e5fugl, og at det settes ut feller med lim der fugler lander.\n\n\u2013 Det der uttrykket \u00e5 g\u00e5 p\u00e5 limpinnen kommer fra.\n\nB\u00f8ckman mener det foreg\u00e5r en \u00abvanvittig nedslakting\u00bb av fugler i mange europeiske land. Dette er imidlertid noe som har p\u00e5g\u00e5tt over en lang periode, og som ikke er nok til \u00e5 forklare at bestanden blant enkelte fuglearter har falt mer de siste \u00e5rene.\n\n\u2013 Spekulasjonene til de franske forskerne om at spr\u00f8ytemidler og matmangel kan v\u00e6re en faktor, lyder helt fornuftig. Men det er en spekulasjon, sier B\u00f8ckman.\n\nHan viser til at det ogs\u00e5 finnes mange andre faktorer. Blant annet har det blitt flere mennesker i Europa, og at st\u00f8rre arealer brukes til intensivt jordbruk.\n\n\u2013 Da f\u00e5r du f\u00e6rre plantearter og insektarter, og mindre mat til fugl som ikke er knyttet til menneskemilj\u00f8er. Mens du f\u00e5r flere fugler som er knyttet til menneskemilj\u00f8er, som duer.\n\nHan trekker ogs\u00e5 frem at vindm\u00f8ller skaper problemer for enkelte fugler, som kan fly inn dem og bli sl\u00e5tt ihjel. B\u00f8ckman er mer skeptisk n\u00e5r det gjelder str\u00e5ling.\n\n\u2013 Fugler er utstyrt med magnetiske sensorer, som hjelper dem \u00e5 holde rede p\u00e5 hva som er nord og s\u00f8r. Det kjennes eksempler p\u00e5 massekrasjinger av fugl mot antenneanlegg, men vi vet ikke om dette skyldes str\u00e5ling.\n\nProfessor Svein Dale ved Norges milj\u00f8- og biovitenskapelige universitet (NMBU) st\u00e5r bak . Flere av disse studiene tar ogs\u00e5 for seg bestandsutviklingen for ulike arter. Han avviser flere av p\u00e5standene fremmet av Flydal.\n\n\u2013 Einar Flydal tar fullstendig feil n\u00e5r han avfeier tidligere forskning p\u00e5 \u00e5rsakene til at fuglebestander g\u00e5r ned. Spr\u00f8ytemidlers effekt gjennom redusert mattilgang er en av mange velkjente faktorer som alle fagfolk er enige om at har betydning, skriver Dale til Faktisk.no.\n\nHan forteller at bestandsnedganger blant enkelte fuglearter s\u00e6rlig tilskrives tap av leveomr\u00e5der, gjennom for eksempel hogst, og forringelse av leveomr\u00e5der, gjennom effektivisering av landbruket og mindre mattilgang.\n\n\u2013 Dessuten er fortsatt jakt og fangst en negativ faktor. Blant annet for trekkfugler, som raster ved Middelhavet, skriver Dale, som ogs\u00e5 nevner klimaendringer som en del av forklaringen.\n\nDale forteller at str\u00e5ling nevnes \u00abs\u00e5 godt som aldri\u00bb i seri\u00f8se faglige artikler over problemer som ber\u00f8rer fugler.\n\n\u2013 Jeg ser at Flydal viser til noen studier av gr\u00e5spurv. Jeg tittet raskt p\u00e5 en av disse to artiklene og jeg vurderer den som overfladisk og lite troverdig, fordi den ikke har tatt hensyn til som p\u00e5virker gr\u00e5spurv, skriver fugleforskeren.\n\nProfessoren viser til at studien kom frem til at det er f\u00e6rre gr\u00e5spurv i omr\u00e5der med mer str\u00e5ling. Han p\u00e5peker imidlertid potensielle feilkilder ved studien:\n\n\u2013 Det kan godt hende master settes opp der det er knutepunkter for mennesker, og i mindre grad i parker, hvor gr\u00e5spurven trives best. Dermed kan det godt v\u00e6re en falsk korrelasjon. Man m\u00e5 ha bedre data enn disse forfatterne samlet.\n\nFlydal viser ogs\u00e5 til en annen fagartikkel, der elektromagnetisk str\u00e5ling nevnes som en potensiell trussel mot biologisk mangfold. Dale forteller at tidsskriftet artikkelen er publisert i, er anerkjent, og at f\u00f8rsteforfatter William J. Sutherland er h\u00f8yt respektert.\n\n\u2013 Men det er verdt \u00e5 legge merke til at avsnittet om elektromagnetisk str\u00e5ling f\u00f8rst og fremst er med fordi forfatterne mener at det kommende 5G-nettverket b\u00f8r unders\u00f8kes for hva slags effekter det kan ha, fordi vi ikke har kunnskap om det enn\u00e5, skriver Dale.\n\nSamtidig gir ikke forfatterne inntrykk av at de mener at eksisterende systemer som 4G, 3G og 2G har f\u00f8rt til \u00e5penbare problemer, if\u00f8lge Dale.\n\nVidere skriver Dale at et hovedproblem med hypotesen om at elektromagnetisk str\u00e5ling skal p\u00e5virke dyr, er at man da skulle forvente at alle slags dyr skulle bli skadelidende.\n\n\u2013 Hvordan kan det v\u00e6re mulig at noen arter \u00f8ker i antall hvis elektromagnetisk str\u00e5ling er et problem? Selv i byomr\u00e5der med mye elektromagnetisk str\u00e5ling er det noen arter som \u00f8ker i antall og tar i bruk byomr\u00e5der i \u00f8kende antall.\n\nHan oppsummerer sitt syn p\u00e5 hypotesen om str\u00e5ling slik:\n\n\u2013 Min vurdering er at elektromagnetisk str\u00e5ling er irrelevant i diskusjoner om hvorfor arter g\u00e5r tilbake i antall.", "lang": "no"}