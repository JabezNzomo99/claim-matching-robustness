{"title": "Quanti vitalizi si pagano ancora in Italia?", "subtitle": "Abbiamo verificato le dichiarazioni del ministro per i Rapporti con il Parlamento Riccardo Fraccaro\u00a0che ha parlato di circa 2.600 vitalizi per un totale di oltre 200 milioni di euro", "author": "www.agi.it", "date": "2018-06-28T07:24+0200", "vclaim_id": "vclaim-id-4337", "url": "https://www.agi.it/fact-checking/vitalizi_m5s_fraccaro-4078079/news/2018-06-28/", "vclaim": "Il ministro per i Rapporti col Parlamento Riccardo Fraccaro, in un articolo pubblicato sul blog del Movimento 5 Stelle, ha scritto: \u201cAttualmente sono in pagamento oltre 2.600 vitalizi per un totale di oltre 200 milioni di euro l\u2019anno. Vengono corrisposti assegni d\u2019oro a ex parlamentari che non hanno mai messo piede a Camera e Senato, versiamo cifre da capogiro anche a chi ha versato contributi ridicoli\u201d.\n\nQuando si parla di vitalizi che ancora vengono pagati dallo Stato e ancora pesano sulle casse pubblico, si fa riferimento a quelli elargiti a ex deputati e senatori che hanno maturato il diritto al vitalizio prima che intervenisse l\u2019abolizione.\n\nIl numero e dei vitalizi \u00e8 stato fornito dal presidente dell\u2019Inps Tito Boeri, nel corso di un\u2019audizione alla Camera del 5 maggio 2016. Allora Boeri dichiar\u00f2: \u201cOggi ci sono circa 2.600 vitalizi in pagamento per cariche elettive alla Camera o al Senato\u201d.\n\n\u00c8 vero che ci sia anche chi riceve un vitalizio senza aver \u201cmai messo piede\u201d in Parlamento. Questo \u00e8 il caso, ad esempio, di Piero Craveri, nipote di Benedetto Croce e senatore radicale per qualche giorno nel 1987. Dopo la proclamazione, rimase in carica solo per sette giorni, duranti i quali, per sua stessa ammissione, non entr\u00f2 mai fisicamente a Palazzo Madama.\n\nPer quanto riguarda infine la sproporzione tra quanto versato e quanto ricevuto, questa \u00e8 connaturata al sistema retributivo. Il lavoratore, in questo caso il parlamentare, gode di una pensione la cui misura \u00e8 determinata dalla media delle retribuzioni degli ultimi anni lavorativi, indipendentemente dai contributi versati.\n\nQuesto a livello generale. Ma nel caso di parlamentari rimasti in carica per poco tempo, e che hanno iniziato a godere del vitalizio in giovane et\u00e0, la sproporzione tra quanto versato e quanto ricevuto \u00e8 naturalmente ancora maggiore.\n\nFraccaro cita numeri corretti: sono circa 2.600 gli ex parlamentari che ricevono vitalizi e l\u2019ammontare della spesa dello Stato per queste prestazioni \u00e8, al 2018, superiore ai 200 milioni di euro.\n\nEsistono poi casi di ex parlamentari che sono rimasti in carica solo pochi giorni, durante i quali magari non sono mai fisicamente entrati in Parlamento, e godono del vitalizio.\n\n\u00c8 infine vero che esista spesso una sproporzione notevole tra quanto versato e quanto ricevuto dagli ex onorevoli, in particolare se sono rimasti in carica per poco tempo e se hanno iniziato a percepire il vitalizio in giovane et\u00e0.", "lang": "it"}