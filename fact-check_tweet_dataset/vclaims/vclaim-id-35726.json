{"title": "Meloni ha ragione a met\u00e0 sulla Germania che viola le regole europee", "subtitle": "", "author": "pagellapolitica.it", "date": null, "vclaim_id": "vclaim-id-35726", "url": "https://pagellapolitica.it/dichiarazioni/8523/meloni-ha-ragione-a-meta-sulla-germania-che-viola-le-regole-europee", "vclaim": "Secondo Meloni, da quasi 10 anni la Germania si troverebbe in questa seconda condizione di eccedenza, con un rapporto tra esportazioni e importazioni sempre superiore a una percentuale specifica, il 6 per cento. Da dove viene questo numero e perch\u00e9 sarebbe un problema per l\u2019Ue?\n\nNel 2011, come spiega il sito della Commissione europea, \u00e8 stata approvata la cosiddetta riforma che ha introdotto alcune novit\u00e0 sul \u201cPatto di stabilit\u00e0 e crescita\u201d, un insieme di norme comunitarie \u2013 nato nel 1997 e modificato nel corso del tempo \u2013 il cui obiettivo \u00e8 quello di garantire la stabilit\u00e0 economica e finanziaria dell\u2019Ue.\n\nPer raggiungere questo traguardo, l\u2019Ue ha individuato 14 indicatori che gli Stati membri devono rispettare e uno di questi riguarda il rapporto tra il saldo delle partite correnti e il Pil.\n\nIl saldo delle partite correnti misura la differenza tra le transazioni in entrata e in uscita verso l\u2019estero, e comprende al suo interno anche i movimenti della bilancia commerciale, insieme, tra gli altri, a quelli dei servizi e dei redditi.\n\nSecondo i dati Eurostat pi\u00f9 aggiornati, nel 2018 (ultimo anno disponibile) la Germania ha registrato un rapporto tra il saldo delle partite correnti e Pil dell\u20198 per cento, in calo rispetto all\u20198,4 per cento del 2017 e all\u20198,1 per cento del 2016. Anche negli anni prima questa percentuale \u00e8 stata superiore al tetto del 6 per cento: 7,4 per cento nel 2015, 7 per cento nel 2014, 6,6 per cento nel 2013 e 6,4 per cento nel 2012. Nel 2011 \u2013 anno in cui \u00e8 stata introdotta la Mip \u2013 l\u2019indicatore aveva segnato il 5,9 per cento.\n\nMeloni ha dunque ragione quando dice che la Germania ha sforato i limiti imposti a livello comunitario per quanto riguarda la bilancia commerciale, ma \u00e8 fuorviante quando parla del presunto trattamento di \u201cfavore\u201d ricevuto dai tedeschi e delle mancate punizioni da parte dell\u2019Ue. Vediamo perch\u00e9.\n\nSe si allarga poi lo sguardo poi a tutti e 14 gli altri indicatori del Mip (che comprendono, tra le altre cose, i debiti pubblici e privati e gli indicatori sull\u2019occupazione), si scopre che relativamente al 2018 l\u2019Ue ha individuato squilibri per dieci Stati membri (Bulgaria, Croazia, Francia, Germania, Irlanda, Paesi Bassi, Portogallo, Romania, Spagna, e Svezia), e per Cipro, Grecia, e Italia sono stati individuati squilibri \u00abeccessivi\u00bb.\n\nIn generale, nel 2018 nessuno Stato membro ha rispettato tutte e 14 le soglie indicative, anche se per 15 Paesi questo non si \u00e8 tradotto in una situazione di potenziale squilibrio secondo la Commissione.\n\nLa stessa Germania, oltre all\u2019indicatore sul rapporto tra saldo tra partite correnti e Pil, ne ha poi sforati altri due \u2013 quello sul tasso di cambio reale e sul debito pubblico \u2013 seppure di poco.\n\nMa in base alle regole Ue, quali sono le conseguenze a cui dovrebbe andare incontro la Germania (e altri tre Paesi) per la violazione della soglia sul surplus commerciale? E, in generale, cosa stabiliscono le regole comunitarie per tutti gli Stati membri, che per un indicatore o per un altro, non rispettano i vincoli del Mip e mostrano squilibri?\n\nPreliminarmente diciamo che non bisogna fare confusione tra quanto previsto dal Mip e quanto stabilito dal Patto di stabilit\u00e0 e crescita, in base al quale se un Paese Ue non rispetta gli impegni presi in termini di deficit e debito pubblico rischia di incorrere in una procedura d\u2019infrazione (quella di cui si \u00e8 spesso sentito parlare negli ultimi anni, quando l\u2019Italia ha presentato all\u2019Ue i suoi progetti in ambito economico). Come vedremo tra poco, le due cose sono molto diverse.\n\nLa ha un quadro legale meno ferreo e pi\u00f9 discrezionale rispetto a quello del Patto di stabilit\u00e0 e crescita. In parole semplici, la sorveglianza europea basata sul Mip \u00abnon \u00e8 guidata da regole numeriche e soglie automatiche\u00bb che fanno scattare sanzioni o procedure d\u2019infrazione. Il Patto di stabilit\u00e0 e crescita lascia invece margini di discrezionalit\u00e0 nettamente inferiori.\n\nIn ogni caso, a dicembre 2019 la Commissione Ue ha riconosciuto che la Germania ha un rapporto tra il saldo tra partite correnti e Pil superiore al livello raccomandato dalle regole europee, sottolineando per\u00f2 che il governo di Berlino ha attuato alcuni interventi per provare a migliorare questo squilibrio, con un aumento degli investimenti pubblici.\n\nL\u2019Ue stima infatti che nel 2021 il rapporto tra saldo partite correnti e Pil della Germania scender\u00e0 al 6,4 per cento, uno 0,4 per cento in pi\u00f9 rispetto alla soglia raccomandata dal Mip. A questo link sono consultabili tutte le raccomandazioni Ue per i singoli Paesi membri, divise per anno, che mostrano come dal 2011 non \u00e8 mai stata avviata una procedura per squilibrio macroeconomico.\n\nSecondo Giorgia Meloni, \u00abdal 2011 la Germania viola sistematicamente le regole europee sforando il tetto del 6 per cento sulla bilancia commerciale\u00bb. \u00c8 vero: dall\u2019introduzione del Six pack da parte dell\u2019Ue, la Germania ha sempre avuto un rapporto tra il saldo delle partite correnti e Pil (calcolato come media sulla base di tre anni) superiore al 6 per cento.\n\nDall\u2019altro lato, non \u00e8 vero che non ci sono stati cambiamenti negli ultimi anni. Nel suo monitoraggio annuale, l\u2019Ue ha infatti confermato che la Germania ha fatto dei progressi nell\u2019ambito del surplus commerciale, non ritenendo necessario l\u2019avvio di sanzioni (pur prevedendo ulteriori esami futuri per valutare il rispetto delle raccomandazioni).", "lang": "it"}