{"title": "Medici e infermieri in Italia sono pagati meno dei colleghi europei?", "subtitle": "", "author": "pagellapolitica.it", "date": null, "vclaim_id": "vclaim-id-63277", "url": "https://pagellapolitica.it/dichiarazioni/8566/medici-e-infermieri-in-italia-sono-pagati-meno-dei-colleghi-europei", "vclaim": "Abbiamo di recente scritto sulla bont\u00e0 del nostro Ssn nel confronto internazionale ed \u00e8 sostanzialmente vero che sia considerato uno dei migliori al mondo. Vediamo ora se sia vero che i medici e gli infermieri che ci lavorano, siano pagati meno rispetto ai loro colleghi europei. Partiamo dai primi.\n\nIl confronto riguarda solo i medici specialisti dipendenti e non gli autonomi. In alcuni Paesi, spiega il rapporto (pag. 176), \u00abquesta distinzione \u00e8 sempre pi\u00f9 sfumata, con medici dipendenti a cui \u00e8 concesso dare prestazioni private, e medici autonomi che possono essere remunerati tramite stipendi\u00bb.\n\nSecondo i calcoli dell\u2019Ocse (dati aggiornati al 2017), in Italia il rapporto tra quanto guadagna un medico specialista dipendente e lo stipendio medio \u00e8 di 2,5 a 1. Detto in altre parole, un medico guadagna in media 2,5 volte tanto quello che \u00e8 lo stipendio medio in Italia.\n\nVa per\u00f2 sottolineato che i 71.715 euro di stipendio per i medici in Italia registrato dall\u2019Ocse nel 2018 \u00e8 un valore rimasto fermo rispetto ai quattro anni precedenti. Anche nel 2014 la cifra era di 71.715 euro, mentre nel 2008 era superiore ai 74.600 euro.\n\nIn Italia questo rapporto \u00e8 di 1,1 a 1, cos\u00ec come in Germania e pari alla media Ocse. Il rapporto \u00e8 pi\u00f9 favorevole in Spagna (1,3), e di poco meno in Francia (0,9) e Regno Unito (1). Altri Paesi Ue che hanno rapporti pi\u00f9 alti del nostro sono Grecia, Paesi Bassi e Repubblica Ceca (tutti con 1,2).\n\nQuesto dato \u00e8 per\u00f2 pi\u00f9 basso tra i grandi Paesi europei sia dei 35.779 euro del Regno Unito (dati 2018) sia dei 36.077 euro della Spagna (dati 2017). Il dato pi\u00f9 aggiornato della Francia sono i 34.252 euro del 2015, e per la Germania i 41.177del 2014, numeri entrambi pi\u00f9 alti dei nostri.\n\nSecondo Davide Faraone, gli operatori del servizio sanitario nazionale \u00abpercepiscono stipendi inferiori rispetto ai loro omologhi europei\u00bb. Abbiamo verificato che cosa dicono i dati Ocse per medici e infermieri, e i numeri dicono una cosa parzialmente diversa.\n\nNel rapporto tra stipendio dei medici e stipendi medi, l\u2019Italia \u00e8 s\u00ec dietro Germania e Regno Unito, ma davanti a Francia e Spagna. Mentre tra i grandi Paesi Ue \u00e8 davanti solo alla Spagna per stipendi in valori assoluti, superata da Francia, Germania e Regno Unito.\n\nInoltre negli ultimi anni gli stipendi dei medici italiani sono rimasti pressoch\u00e9 stabili \u2013 e pi\u00f9 bassi rispetto all\u2019inizio della crisi economica \u2013 mentre negli altri grandi Paesi Ue sono tendenzialmente cresciuti.\n\nNel rapporto tra stipendio degli infermieri e stipendi medi, invece, l\u2019Italia \u00e8 nella media Ocse, in linea con la Germania, ma con numeri leggermente pi\u00f9 alti di Francia e Regno Unito, ma pi\u00f9 bassi della Spagna.", "lang": "it"}