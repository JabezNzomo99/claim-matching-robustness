{"title": "Parole a confronto: la nuova Costituzione italiana e quella tedesca", "subtitle": "", "author": "pagellapolitica.it", "date": null, "vclaim_id": "vclaim-id-2473", "url": "https://pagellapolitica.it/dichiarazioni/7484/parole-a-confronto-la-nuova-costituzione-italiana-e-quella-tedesca", "vclaim": "\"In Germania ci sono sei articoli della Legge fondamentale tedesca, cio\u00e8 della Costituzione tedesca, che specificano quando fa una Camera e quando fa l'altra. E l'articolo 74, che \u00e8 uno dei sei, \u00e8 pi\u00f9 numeroso di almeno cento parole dell'articolo 70 nostro\". (Min. 01:33:42)\n\nOspite de su Rai Uno, il Presidente del Consiglio Matteo Renzi ha risposto a una delle critiche che vengono fatte alla riforma costituzionale. Diversi sostenitori del \u201cNo\u201d hanno infatti sottolineato che il nuovo testo costituzionale \u00e8 molto pi\u00f9 lungo e, sostengono i critici, poco chiaro e a rischio di conflitti (vedi ad esempio qui). In particolare l\u2019articolo 70, che nella vecchia versione \u00e8 composto da sole nove parole, si espande nella nuova formulazione fino ad oltre quattrocento (per la precisione 438).\n\nRenzi ha risposto citando la costituzione tedesca e dicendo che la lunghezza della nuova formulazione dell\u2019articolo 70 non \u00e8 di per s\u00e9 eccezionale. Vediamo quanto sono prolissi i legislatori tedeschi.\n\nLa riduzione maggiore riguarda l\u2019art. 99, che viene interamente abolito e nella formulazione attuale \u00e8 composto da 78 parole. Nel complesso, la riforma tocca 47 articoli della Costituzione: in 24 casi l\u2019ampiezza viene aumentata in modo sostanziale, in 7 viene ridotta, mentre nei restanti sedici il numero di parole resta pi\u00f9 o meno invariato (con una variazione in pi\u00f9 o in meno di cinque parole al massimo). L\u2019incremento netto nel testo costituzionale \u00e8 di 1.850 parole.\n\nLa Costituzione tedesca - , \u201clegge fondamentale\u201d - \u00e8 composta da 146 articoli (contro i 139 di quella italiana). La sezione VII si occupa della legislazione federale, e al suo interno l\u2019articolo 74 elenca tutte le materie in cui c\u2019\u00e8 una competenza legislativa concorrente tra stato federale e singoli , gli stati federati della Germania. Su tali materie, specifica la costituzione tedesca, \u00e8 necessaria l\u2019approvazione del Bundesrat e dunque, come dice Renzi, si pu\u00f2 intendere che esso regoli \u201cquando fa una camera e quando fa l\u2019altra\u201d.\n\nL\u2019espressione di Renzi \u00e8 piuttosto vaga, ma sembra indicare che le competenze legislative nella costituzione tedesca siano definite in un gruppo di sei articoli (e che tale gruppo non si riferisca, ad esempio, agli articoli su quale sia il ruolo preciso delle camere nel procedimento per la formazione di una legge). In realt\u00e0, le competenze vengono ripartite in un gruppo di cinque articoli (dal 70 al 74) all\u2019interno della sezione VII. Il numero sei citato da Renzi potrebbe venire dal fatto che, fino al 2006, la sezione comprendeva anche un articolo 74A (introdotto nel 1971) e un articolo 75, successivamente soppressi con un emendamento.\n\nNel testo tedesco, l\u2019art. 74 \u00e8 formato da 505 parole, cio\u00e8 67 in pi\u00f9 dell\u2019articolo 70 della Costituzione italiana nella sua nuova formulazione: meno di cento parole in pi\u00f9. Nella versione della costituzione tedesca 2006, visibile ad esempio qui, l\u2019art. 74 era formato da 447 parole e il 74A da altre 113: in totale 560, effettivamente oltre cento pi\u00f9 della nuova versione dell\u2019art. 70 italiano.\n\nMatteo Renzi dice che l\u2019articolo 74 della costituzione tedesca, uno dei sei articoli che regolano le competenze di Bundestag e Bundesrat, \u00e8 \u201calmeno cento parole\u201d pi\u00f9 lungo della nuova formulazione dell\u2019articolo 70 della Costituzione italiana. Ci\u00f2 era vero prima del 2006, ma da allora un emendamento costituzionale ha ridotto la sezione da sei a cinque articoli e ha modificato il numero delle parole: oggi l\u2019articolo 74 tedesco ha una settantina di parole in pi\u00f9 del nuovo articolo 70 italiano. \u201cC\u2019eri quasi\u201d per il Presidente del Consiglio.", "lang": "it"}