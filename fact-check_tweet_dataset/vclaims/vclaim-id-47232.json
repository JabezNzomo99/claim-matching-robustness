{"title": "No, il reddito di cittadinanza non ha fatto uscire dalla povert\u00e0 assoluta 1,7 milioni di famiglie", "subtitle": "", "author": "pagellapolitica.it", "date": null, "vclaim_id": "vclaim-id-47232", "url": "https://pagellapolitica.it/dichiarazioni/8652/no-il-reddito-di-cittadinanza-non-ha-fatto-uscire-dalla-poverta-assoluta-17-milioni-di-famiglie", "vclaim": "Se quanto affermato da Sibilia fosse corretto, nel 2019 si sarebbe dovuto registrare un calo drastico del numero di famiglie che vivono in condizione di povert\u00e0. Se non proprio di 1,7 milioni \u2013 dato che \u00e8 possibile alcune uscite da questo insieme siano state compensate da nuove entrate \u2013 comunque in un ordine di grandezza quantomeno simile. Ma, come anticipato, le cose non stanno cos\u00ec.\n\nMa allora perch\u00e9 la riduzione della povert\u00e0 assoluta nel 2019 ha coinvolto \u201csolo\u201d 150 mila famiglie, se quelle beneficiarie del Rdc sono molte di pi\u00f9 (1,1 milioni nel 2019)?\n\nCome abbiamo scritto anche in una nostra recente analisi, questo dipende dal fatto che non c\u2019\u00e8 una sovrapposizione completa tra l\u2019insieme dei beneficiari del Rdc e l\u2019insieme dei poveri assoluti: ci sono infatti poveri assoluti che non sono beneficiari del Rdc, e beneficiari del Rdc che non erano poveri assoluti.\n\nNel primo insieme pesano in particolare gli stranieri che, pur essendo il 30,4 per cento dei poveri assoluti, sono solo l\u201911 per cento dei beneficiari del Rdc (in base ai dati Inps aggiornati a maggio 2020 qui scaricabili). Questo probabilmente dipende dal requisito della residenza in Italia da almeno 10 anni che ha il Rdc, che penalizza gli stranieri e che potrebbe essere incostituzionale (secondo la giurisprudenza costituzionale riportata anche in un dossier del centro studi del Senato). Inoltre \u00e8 anche possibile che alcuni poveri assoluti, pur ricevendo il Rdc, siano rimasti tali.\n\n\u00c8 un\u2019affermazione completamente sbagliata: le famiglie in povert\u00e0 assoluta erano 1,822 milioni nel 2018, prima che fosse introdotto il Rdc, ed erano 1,674 milioni nel 2019, quando la misura ha dispiegato i suoi effetti. La riduzione ha quindi riguardato circa 150 mila famiglie, non 1,7 milioni.", "lang": "it"}