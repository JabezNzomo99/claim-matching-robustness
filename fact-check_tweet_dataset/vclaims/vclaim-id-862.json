{"title": "Na czym polega procedura praworz\u0105dno\u015bci?", "subtitle": "Na czym polega procedura praworz\u0105dno\u015bci? Sprawdzamy co na ten temat powiedzia\u0142 Piotr Gli\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-862", "url": "https://demagog.org.pl/wypowiedzi/na-czym-polega-procedura-praworzadnosci/", "vclaim": "W 2014 Komisja Europejska przyj\u0119\u0142a ramy prawne dotycz\u0105ce \u201cochrony pa\u0144stwa prawnego w Unii Europejskiej\u201d. Procedura pa\u0144stwa prawa zosta\u0142a wszcz\u0119ta przez Komisj\u0119 Europejsk\u0105 wobec Polski 13 stycznia 2016 r., w zwi\u0105zku z sytuacj\u0105 wok\u00f3\u0142 Trybuna\u0142u Konstytucyjnego i medi\u00f3w publicznych, kt\u00f3r\u0105 uzna\u0142a za zagro\u017cenie dla praworz\u0105dno\u015bci. Sze\u015b\u0107 dni p\u00f3\u017aniej, 19 stycznia 2016 r. w Parlamencie Europejskim odby\u0142a si\u0119 debata orientacyjna z udzia\u0142em premier Beaty Szyd\u0142o po\u015bwi\u0119cona tej sprawie. Na pocz\u0105tku kwietnia 2016 r. dosz\u0142o natomiast do wizyty wiceprzewodnicz\u0105cego KE w Polsce, gdzie ponad tydzie\u0144 p\u00f3\u017aniej PE po styczniowej debacie przyj\u0105\u0142 rezolucj\u0119, w kt\u00f3rej wezwa\u0142 polskie w\u0142adze do przestrzegania zasad demokracji i praworz\u0105dno\u015bci. Od tego czasu nie dosz\u0142o do dalszych dzia\u0142a\u0144 instytucji unijnych. Sytuacja ta zmieni si\u0119 jednak po 23 maja 2016 r.. Zgodnie z najnowszym komunikatem Komisji Europejskiej, je\u015bli nie nast\u0105pi znacz\u0105cy post\u0119p w sprawie rozwi\u0105zania konfliktu wok\u00f3\u0142 Trybuna\u0142u Konstytucyjnego, zdecyduje si\u0119 ona na przyj\u0119cie opinii na temat praworz\u0105dno\u015bci. Jest to pierwszy z trzech etap\u00f3w w ca\u0142ej procedurze ochrony pa\u0144stwa prawa. Polskie w\u0142adze po jej otrzymaniu b\u0119d\u0105 mia\u0142y dwa tygodnie na odniesienie si\u0119 do niej i udzielenie odpowiedzi. Potem nast\u0105pi dialog z Komisj\u0105 w celu rozwi\u0105zania kwestii podniesionych w opinii. W przypadku braku rozwi\u0105zania przedstawionych zastrze\u017ce\u0144, KE b\u0119dzie mog\u0142a wyda\u0107 zalecenia. To drugi etap procedury. W przypadku ich niezrealizowania mo\u017cliwe jest zainicjowanie trzeciego etapu tj. zastosowanie art. 7 Traktatu o Unii Europejskiej. Rada Europejska wi\u0119kszo\u015bci\u0105 kwalifikowan\u0105 \u2158 mo\u017ce przyj\u0105\u0107 po uzyskaniu zgody Parlamentu Europejskiego wniosek o istnieniu ryzyka naruszenia lub jednomy\u015blnie wniosek o istnieniu naruszenia warto\u015bci o kt\u00f3rych mowa w art. 2 TUE (m.in. wolno\u015bci, demokracji, pa\u0144stwa prawnego). W drugim przypadku mo\u017cliwe jest w g\u0142osowaniu wi\u0119kszo\u015bci\u0105 kwalifikowan\u0105 podj\u0119cie decyzji m.in. o zawieszeniu pa\u0144stwa w prawie do g\u0142osowania w Radzie. Wypowied\u017a uznano za manipulacj\u0119, ze wzgl\u0119du na zasadniczo poprawne okre\u015blenie og\u00f3lnego kszta\u0142tu procedury. Mylna informacja pojawia si\u0119 jednak pod koniec wypowiedzi, gdy minister Gli\u0144ski m\u00f3wi o jednomy\u015blno\u015bci w komisji, przy ewentualnym wprowadzaniu sankcji. Jak wyja\u015bniono powy\u017cej do wprowadzenia ich nie potrzebna jest jednomy\u015blno\u015b\u0107 \u2013 wystarczy wi\u0119kszo\u015b\u0107 kwalifikowana, a g\u0142osowanie nad nimi przeprowadzone by\u0142oby w Radzie Europejskiej, a nie KE. Przed g\u0142osowaniem potrzebna jest jednak jednomy\u015blna zgoda, co do stwierdzenia samego naruszenia.", "lang": "pl"}