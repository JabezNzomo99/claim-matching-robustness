{"title": "Nei, over 700 000 personer st\u00e5r ikke utenfor arbeidslivet p\u00e5 grunn av helseproblemer", "subtitle": "If\u00f8lge tall fra SSB og Nav er rundt 400 000 personer et mer korrekt anslag.", "author": "www.faktisk.no", "date": null, "vclaim_id": "vclaim-id-27260", "url": "https://www.faktisk.no/faktasjekker/AvL/nei-over-700-000-personer-star-ikke-utenfor-arbeidslivet-pa-grunn-av-helseproblemer", "vclaim": "N\u00e5r Faktisk.no ber KrF-lederen om dokumentasjon for p\u00e5standen, sender r\u00e5dgiveren hans f\u00f8lgende regnestykke p\u00e5 e-post:\n\nDet har i en \u00e5rrekke blitt hevdet at det til enhver tid er mellom 600 000 og 800 000 personer som st\u00e5r utenfor arbeidslivet. Forrige gang Statistisk sentralbyr\u00e5 (SSB) unders\u00f8kte dette var i 2014. I rapporten \u00abPersoner p\u00e5 velferdsytelser utenfor arbeidslivet\u00bb ser forskerne p\u00e5 hvor mange som mottar velferdsytelser, og samtidig st\u00e5r utenfor arbeidsmarkedet.\n\nTallene i rapporten er fra 2010, men SSB har if\u00f8lge forfatter Erik Herstad Horgen ikke gjort nyere analyser. Vi legger derfor disse tallene til grunn for denne faktasjekken.\n\nHorgen understreker i en e-post til Faktisk.no at \u00abutenfor arbeidslivet\u00bb ikke er et begrep SSB bruker i sine statistikker. I rapporten blir derfor antallet som st\u00e5r \u00abutenfor arbeidslivet\u00bb dr\u00f8ftet p\u00e5 bakgrunn av ulike tolkninger av begrepet, og belyst av betegnelser som SSB bruker (for eksempel \u00abikke sysselsatt\u00bb eller \u00abverken sysselsatt eller arbeidsledig\u00bb).\n\nSSB s\u00e5 p\u00e5 mottakere av flere typer velferdsytelser, ikke bare helserelaterte. B\u00e5de individst\u00f8nad, dagpenger, sykepenger, introduksjonsst\u00f8nad, arbeidsavklaringspenger og varig uf\u00f8rest\u00f8nad ble tatt med. Det samme ble etterlattepensjon (inkludert barnepensjon), AFP, kontantst\u00f8tte, enslig fors\u00f8rgerst\u00f8nad (overgangsst\u00f8nad) og sosialhjelp.\n\u2022 Hvis man bare summerer antall personer i ulike velferdsordninger, vil noen personer telle med flere ganger. Dette skyldes at samme person kan v\u00e6re inne p\u00e5 mer enn \u00e9n velferdsordning p\u00e5 samme tid.\n\u2022 En del personer f\u00e5r velferdsytelser samtidig som de jobber.\n\u2022 I 2010 var det 842 500 mottakere av velferdsytelser fra Nav i alderen 15\u201366 \u00e5r.\n\u2022 Justerer man for at en person kan motta mer enn \u00e9n ytelse, reduseres antallet til 793 200.\n\u2022 Personer som er registrert arbeidsledige inng\u00e5r i arbeidsstyrken, og s\u00f8ker i henhold til definisjonen som brukes, aktivt etter jobb. Trekker man fra dem som mottar velferdsytelser av disse, f\u00e5r man 471 700 personer som b\u00e5de mottar ytelser og som er utenfor arbeidsstyrken.\n\nHorgen gj\u00f8r oppmerksom p\u00e5 at personer som er sykemeldt fra en jobb etter internasjonale kriterier her er definert som sysselsatt (og midlertidig frav\u00e6rende). Noen kan ogs\u00e5 v\u00e6re delvis sykemeldt (og da delvis i jobb).\n\nDette s\u00e5 ikke SSB n\u00e6rmere p\u00e5 siden disse personene uansett er definert som sysselsatt og midlertidig frav\u00e6rende. De fjernet imidlertid 22 900 mottakere av sykepenger fordi de ikke var i jobb \u00e5ret etter. Horgen skriver:\n\nHareide nevner helseproblemer spesielt i sin p\u00e5stand. I SSB-rapporten ble sykepenger, arbeidsavklaringspenger og varig uf\u00f8rest\u00f8nad definert som helserelaterte ytelser. De fant at:\n\u2022 I 2010 var det 569 000 mottakere av slike ytelser i alderen 15\u201366 \u00e5r. Forskerne hadde da tatt hensyn til at man kan motta mer enn \u00e9n ytelse.\n\u2022 Av disse var 224 400 sysselsatt. Dette omfatter 101 700 personer som mottok sykepenger, i henhold til internasjonale anbefalinger. De resterende sysselsatte var delvis p\u00e5 uf\u00f8rest\u00f8nad eller arbeidsavklaringspenger ved siden av jobb.\n\u2022 Til sammen var det dermed 344 600 personer som i 2010 mottok helserelaterte ytelser uten \u00e5 v\u00e6re sysselsatt.\n\nHareide nevner ogs\u00e5 mottakere av sosialhjelp i sitt regnestykke. Horgen mener man b\u00f8r v\u00e6re forsiktig med \u00e5 knytte SSBs funn opp mot dette siden forskerne gjorde en prioritering av ytelsene og dermed \u00abprioriterte bort\u00bb mange mottakere av sosialhjelp. Faktisk.no vil likevel fors\u00f8ke seg p\u00e5 f\u00f8lgende overslag:\n\u2022 Av de 28 800 som bare mottok sosialhjelp, var 23 700 ikke sysselsatt.\n\u2022 Legger vi sammen disse med de 344 600 som mottok helserelaterte ytelser uten \u00e5 v\u00e6re sysselsatt, f\u00e5r vi 368 300 personer.\n\u2022 Selv om man plusser p\u00e5 de 101 700 som mottok sykepenger, men ble regnet som sysselsatt, blir det langt f\u00e6rre enn de 700 000 som Hareide viser til i landsm\u00f8tetalen sin.\n\nSiden tallene i SSBs rapport er fra 2010, har Faktisk.no sett p\u00e5 utviklingen i antall st\u00f8nadsmottakere i \u00e5rene etter. I statsbudsjettet for 2017 kan man se hvordan antall mottakere av helserelaterte ytelser (sykepenger, arbeidsavklaringspenger og uf\u00f8retrygd) har utviklet seg:\n\nFiguren viser at fra 2010 til 2015 har antallet blitt redusert med om lag 14 000 mottakere. Tallet er korrigert for at man kan f\u00e5 mer enn \u00e9n ytelse.\n\nI budsjettdokumentet minner regjeringen om at utviklingen i mottakere av helserelaterte ytelser ikke n\u00f8dvendigvis reflekterer utviklingen i antall personer som st\u00e5r utenfor arbeidslivet:\n\nSamtidig som antall mottakere av helserelaterte ytelser har g\u00e5tt ned, har antall personer som mottok \u00f8konomisk sosialhjelp \u00f8kt med nesten 8000 personer fra 2010 til 2015, if\u00f8lge KOSTRA. Vi vet ikke hvor mange av disse som ogs\u00e5 mottok helserelaterte ytelser eller var sysselsatt.\n\nAntall mottakere av helserelaterte ytelser har alts\u00e5 g\u00e5tt ned med 14 000 fra 2010 til 2015, mens 8000 flere fikk sosialhjelp. Totalt sett er det likevel f\u00e6rre som mottok helserelaterte ytelser og sosialhjelp i 2015 sammenlignet med 2010. Da var det samlede antallet p\u00e5 under 400 000 personer, alts\u00e5 langt f\u00e6rre enn 700 000, som i Hareides p\u00e5stand.\n\nHeller ikke Nav har gode tall for hvor mange som st\u00e5r utenfor arbeidslivet. Men til NRK Detektor sier seniorr\u00e5dgiver Johannes S\u00f8rb\u00f8:\n\nNav teller imidlertid tapte \u00e5rsverk i den \u00e5rlige IA-rapporten og regner det om til personer. I 2016 viste utregningen at om lag 580 000 personer var ute av arbeidslivet som f\u00f8lge av sykdom. Men da er alle telt, ogs\u00e5 de som er ute en kortere stund med sykemelding, sier S\u00f8rb\u00f8:", "lang": "no"}