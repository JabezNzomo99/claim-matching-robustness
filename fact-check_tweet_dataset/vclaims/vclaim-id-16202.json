{"title": "Ile jest zwolennik\u00f3w reformy edukacji?", "subtitle": "Ile jest zwolennik\u00f3w reformy edukacji? Sprawdzamy co na ten temat powiedzia\u0142a Katarzyna Lubnauer. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16202", "url": "https://demagog.org.pl/wypowiedzi/ile-jest-zwolennikow-reformy-edukacji/", "vclaim": "W pa\u017adzierniku 2015 roku Instytut Bada\u0144 Spo\u0142ecznych i Rynkowych IBRiS przeprowadzi\u0142 badanie spo\u0142ecznej oceny propozycji zmian systemu edukacji. Zgodnie z opublikowanymi na stronie internetowej IBRiS wynikami \u2013 67,9% badanych zdecydowanie si\u0119 zgadza\u0142o lub raczej si\u0119 zgadza\u0142o z proponowan\u0105 \u00f3wcze\u015bnie reform\u0105 opart\u0105 na likwidacji gimnazj\u00f3w i przywr\u00f3ceniem systemu 8-letniej szko\u0142y podstawowej, a nast\u0119pnie szk\u00f3\u0142 \u015brednich lub zawodowych. Zupe\u0142nie si\u0119 nie zgadza\u0142o lub raczej si\u0119 nie zgadza\u0142o 26,4% \u00f3wcze\u015bnie badanych.\n\nW pa\u017adzierniku 2016 roku IBRiS przeprowadzi\u0142 sonda\u017c na ten sam temat na zlecenie Radia Zet. Wyniki tego\u017c badania wskazuj\u0105 na to, \u017ce 48,3% respondent\u00f3w \u017ale ocenia proponowan\u0105 reform\u0119 edukacji. Z kolei 47,7% badanych jest zdania, \u017ce przywr\u00f3cenie 8-letniej szko\u0142y podstawowej, a nast\u0119pnie cztero- lub pi\u0119cioletniej szko\u0142y \u015bredniej i szkolnictwa bran\u017cowego b\u0119dzie korzystne.\n\nZgodnie z przedstawionymi informacjami oraz metodologi\u0105 zak\u0142adaj\u0105c\u0105 5%-owy margines b\u0142\u0119du, wypowied\u017a nale\u017cy uzna\u0107 za prawdziw\u0105.", "lang": "pl"}