{"title": "Nei, regjeringen foresl\u00e5r ikke \u00e5 kutte 45 millioner i tilskuddet til folkeh\u00f8gskolene", "subtitle": "I forslag til statsbudsjett for 2018 har regjeringen foresl\u00e5tt \u00e5 kutte 25 millioner kroner i tilskuddet til folkeh\u00f8gskolene.", "author": "www.faktisk.no", "date": null, "vclaim_id": "vclaim-id-9494", "url": "https://www.faktisk.no/faktasjekker/KWp/nei-regjeringen-foreslar-ikke-a-kutte-45-millioner-i-tilskuddet-til-folkehogskolene", "vclaim": "Slik var Dagsrevyens innsalg av en sak om regjeringens foresl\u00e5tte kutt i st\u00f8tten til folkeh\u00f8gskolene. Programleder Atle Bjurstr\u00f8m starter det seks minutter lange innslaget slik:\n\nS\u00e5 f\u00f8lger en reportasje om surfende folkeh\u00f8gskoleelever i Lofoten. Ungdommene trosser regnet og kaster seg ut i b\u00f8lgene, mens reporter Lars-Bj\u00f8rn Martinsen sier:\n\nEtter surfing i Lofoten g\u00e5r turen videre til Eidsvolls plass foran Stortinget. Der har et stort antall elever og l\u00e6rere samlet seg for \u00e5 demonstrere mot regjeringens kuttforslag. Reporter Mathias Ogre gjentar det kollegaen nettopp har sagt:\n\nMens Bjurstr\u00f8m sa at folkeh\u00f8gskolene og regjeringen er uenige om hvor stort kuttet er, fastsl\u00e5r b\u00e5de Martinsen og Ogre at regjeringen foresl\u00e5r \u00e5 kutte 45 millioner kroner. Ogre kommer imidlertid med en viktig opplysning:\n\u2022 Langkurs, som varer 16,5\u201333 uker, alts\u00e5 et halvt eller helt skole\u00e5r.\n\nI forslaget til statsbudsjett for 2018 (side 167) foresl\u00e5r regjeringen \u00e5 kutte st\u00f8tten til kortkurs med 25 millioner kroner. De foresl\u00e5r ikke \u00e5 redusere st\u00f8tten til langkursene, som kan vare et halvt eller helt skole\u00e5r. Det er derfor ikke riktig, slik NRKs reporter sier, at regjeringen ikke \u00f8nsker \u00e5 finansiere kurs som ikke varer et helt \u00e5r. I begrunnelsen for \u00e5 kutte st\u00f8tten til kortkursene, skriver Kunnskapsdepartementet:\n\nNorske folkeh\u00f8gskoler tilbyr i dag en rekke ulike kortkurs som seniorkurs, bunadhelg, pensjonistkurs, kortkurs i qigong og meditasjon, kurs i mat fra mange land, kurs i internasjonal folkedans, volleyball, korkurs, teaterkurs for ungdom og voksne, swingkurs, kosthold og trim. Noen av folkeh\u00f8gskolene tilbyr ogs\u00e5 kortkurs for psykisk utviklingshemmede.\n\nIf\u00f8lge Syver Hanken, politisk r\u00e5dgiver for fungerende kunnskapsminister Henrik Asheim (H), skjermes folkeh\u00f8gskolene som har en stor andel funksjonshemmede elever, Lundheim, Peder Morset, Soltun og \u00c5l, fra kutt i st\u00f8tten til kortkurs. I en e-post til Faktisk.no skriver han:\n\nStatistikk fra Utdanningsdirektoratet viser at 57 prosent av deltakerne p\u00e5 kortkurs i 2015 var over 50 \u00e5r. I fjor l\u00e5 andelen p\u00e5 54 prosent. I 2015 og 2016 var andelen mellom 0 og 20 \u00e5r som deltok p\u00e5 kortkurs henholdsvis 11 og 13 prosent.\n\nDet er alts\u00e5 ikke 18- eller 19-\u00e5ringene som nettopp har g\u00e5tt ut av videreg\u00e5ende og \u00f8nsker seg et \u00abfri\u00e5r\u00bb som rammes hardest av regjeringens foresl\u00e5tte kutt. Det er i f\u00f8rste rekke godt voksne som tar korte kurs i det som m\u00e5 anses \u00e5 v\u00e6re fritidsaktiviteter.\n\nOgs\u00e5 VGTV hevdet at det foresl\u00e5tte kuttet var p\u00e5 45 millioner kroner i en reportasje fra demonstrasjonen utenfor Stortinget. Videoen ble avpublisert kort tid etter at Faktisk.no tok kontakt med redaksjonen. Redaksjonssjef Rolf S\u00f8nstelie opplyser at reportasjen ble publisert ved en feil, og at den bare l\u00e5 ute i to timer.\n\nI tillegg har NTB, Utdanningsnytt og en lang rekke lokal- og regionaviser ukritisk omtalt det p\u00e5st\u00e5tte kuttet p\u00e5 45 millioner. Blant disse er Laagendalsposten, Helgelendingen, Gl\u00e5mdalen, Telemarksavisa, \u00c5s Avis, Avisa S\u00f8r-Tr\u00f8ndelag, Stavanger Aftenblad, Vestby Avis, Firda Tidend, Nordre Aker Budstikke, Ringerikes Blad, Sogn Avis, Namdalsavisa og Tr\u00f8nder-Avisa.\n\nFlere har reagert p\u00e5 m\u00e5ten det foresl\u00e5tte kuttet til folkeh\u00f8gskolene har blitt framstilt p\u00e5. Blant dem er leder i Civita og tidligere utdannings- og forskningsminister Kristin Clemet (H), som i et kritisk blogginnlegg tar for seg det hun kaller \u00abkutt-journalistikken i NRK\u00bb.\n\nFaktisk.no har spurt NRK hva slags dokumentasjon som ligger til grunn for p\u00e5standen. Hanna Thorsen, redaksjonssjef Dagsrevyen, skriver dette i en e-post:\n\nBel\u00f8pet NRK presenterer stammer alts\u00e5 fra Folkeh\u00f8gskoler\u00e5det, som er folkeh\u00f8gskolenes politiske organ og forvalter deres interesser. I et rundskriv sendt til folkeh\u00f8gskolene samme dag som forslaget til statsbudsjett ble lagt fram, skriver r\u00e5det at regjeringen foresl\u00e5r et kutt i tilskuddet til folkeh\u00f8gskolene og studiest\u00f8tten p\u00e5 til sammen 45 millioner kroner. Folkeh\u00f8gskoler\u00e5det har kommet fram til bel\u00f8pet slik:\n\u2022 25 millioner kuttes i st\u00f8tten til skolene. Forslaget sier det skal tas fra kortkurs. Folkeh\u00f8gskoler\u00e5det mener det ikke er mulig.\n\u2022 Regjeringen har ikke tatt hensyn til \u00f8kt elevtall i beregningsmodellen for 2018. Dermed mener r\u00e5det at det mangler 9 millioner kroner.\n\u2022 Regjeringen foresl\u00e5r \u00e5 kutte studiest\u00f8tten til 2. \u00e5rselever. Dette inneb\u00e6rer if\u00f8lge Folkeh\u00f8gskoler\u00e5det et kutt p\u00e5 11 milllioner kroner.\n\nDaglig leder i Folkeh\u00f8gskoler\u00e5det, Odd Arild Netland, ble intervjuet under demonstrasjonen foran Stortinget om sin bekymring for regjeringens forslag:\n\nKunnskapsministeren sa seg i Dagsrevyen uenig i p\u00e5standen til Netland. Hans politiske r\u00e5dgiver Syver Hanken utdyper overfor Faktisk.no:\n\nKunnskapsdepartementet er ogs\u00e5 uenig med Folkeh\u00f8gskoler\u00e5det i at folkeh\u00f8gskolene mister ni millioner fordi det ikke er tatt h\u00f8yde for \u00f8kt elevtall:\n\nFolkeh\u00f8gskoler\u00e5det inkluderer ogs\u00e5 kutt i studiest\u00f8tten til 2. \u00e5rselever i sitt regnestykke. Dette er alts\u00e5 ikke et kutt i st\u00f8tten til folkeh\u00f8gskolene, men et kutt i studiest\u00f8tten som elevene kan s\u00f8ke om fra L\u00e5nekassen. Asheims politiske r\u00e5dgiver forklarer det slik:\n\nEtter at denne faktasjekken ble publisert, har Folkeh\u00f8gskoler\u00e5det sendt ut en pressemelding. Der st\u00e5r det at ikke at regjeringen foresl\u00e5r \u00e5 kutte 45 millioner, men at:\n\nI Dagsrevyens sak skapes det et inntrykk av at regjeringens foresl\u00e5tte kutt vil ramme ungdommer som tar seg et \u00e5r p\u00e5 folkeh\u00f8gskole. B\u00e5de i reportasjen fra Lofoten og innslaget fra demonstrasjonen foran Stortinget, er det unge mennesker som er intervjuet. NRK har ikke snakket med noen godt voksne som g\u00e5r p\u00e5 kortkurs, som er den typen kurs det er foresl\u00e5tt kutt for.\n\nRegjeringen foresl\u00e5r \u00e5 gi folkeh\u00f8gskolene 821,2 millioner kroner i tilskudd i 2018. Det er inkludert en prisjustering p\u00e5 2,7 prosent. I saldert budsjett for 2017 var tilskuddet p\u00e5 823,3 millioner kroner. Hele kuttet p\u00e5 25 millioner skal if\u00f8lge Kunnskapsdepartementet tas p\u00e5 kortkursene.\n\nNRK og de andre mediene som har meldt om 45 millioner i kutt for folkeh\u00f8gskolene har ikke dekning for p\u00e5standen. Det foresl\u00e5tte kuttet i tilskuddet til folkeh\u00f8gskolene er p\u00e5 25 millioner kroner. At Folkeh\u00f8gskoler\u00e5det mener folkeh\u00f8gskolene g\u00e5r glipp av 9 millioner p\u00e5 grunn av \u00f8kt elevtall, kan ikke kalles kutt i tilskudd. Det kan heller ikke de 11 millionene som er effekten av regjeringens forslag om \u00e5 redusere 2. \u00e5rs studiest\u00f8tte.", "lang": "no"}