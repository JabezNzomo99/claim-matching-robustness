{"title": "Rozrost NATO - kiedy do sojuszu do\u0142\u0105czy\u0142y kolejne pa\u0144stwa?", "subtitle": "Janusz Korwin-Mikke o tym, \u017ce rozrost NATO w kolejnym kroku zostanie nakierowany na Ukrain\u0119. Sprawdzamy to, co o NATO m\u00f3wi\u0142 Janusz Korwin-Mikke.", "author": "demagog.org.pl", "date": null, "vclaim_id": "vclaim-id-4663", "url": "https://demagog.org.pl/wypowiedzi/rozrost-nato-kiedy-do-sojuszu-dolaczyly-kolejne-panstwa/", "vclaim": "W ostatnich dwudziestu latach cz\u0142onkami NATO zosta\u0142o 12 pa\u0144stw. W\u015br\u00f3d nich by\u0142y wymienione przez Janusza Korwin-Mikkego \u2013 Polska, Czechy, W\u0119gry (1999), S\u0142owacja, Litwa, \u0141otwa, Estonia, Rumunia i Bu\u0142garia (2004). Natomiast terytorium by\u0142ej Niemieckiej Republiki Demokratycznej (NRD) oficjalnie zosta\u0142o w\u0142\u0105czone do Sojuszu P\u00f3\u0142nocnoatlantyckiego w wyniku zjednoczenia Niemiec 3 pa\u017adziernika 1990, a wi\u0119c oko\u0142o 25 lat temu (dok\u0142adnie 8960 dni od tego czasu up\u0142yn\u0119\u0142o w momencie publikacji wywiadu z Januszem Korwin-Mikke). Zatem wypowied\u017a p. Janusza w kwestii NRD jest fa\u0142szywa.\n\nUkraina jest krajem wsp\u00f3\u0142pracuj\u0105cym z NATO od momentu uzyskania przez Ukrain\u0119 niepodleg\u0142o\u015bci w 1991 roku. W 1996 roku \u017co\u0142nierze ukrai\u0144scy brali ju\u017c udzia\u0142 w misji pokojowej w Bo\u015bni pod dow\u00f3dztwem NATO. Natomiast w 1997 r. podpisano Kart\u0119 o szczeg\u00f3lnym partnerstwie NATO\u2013Ukraina. Z roku na rok ta wsp\u00f3\u0142praca si\u0119 pog\u0142\u0119bia. Jednak pojawiaj\u0105 si\u0119 r\u00f3wnie\u017c g\u0142osy wa\u017cnych polityk\u00f3w przeciwnych wej\u015bciu Ukrainy w struktury NATO. Nie mo\u017cna jednoznacznie okre\u015bli\u0107 czy i kiedy Ukraina wejdzie do NATO.", "lang": "pl"}