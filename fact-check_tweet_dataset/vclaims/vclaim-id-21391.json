{"title": "Lo spread cala: merito della crisi di governo?", "subtitle": "", "author": "pagellapolitica.it", "date": null, "vclaim_id": "vclaim-id-21391", "url": "https://pagellapolitica.it/dichiarazioni/8378/lo-spread-cala-merito-della-crisi-di-governo", "vclaim": "\u00abNon \u00e8 la crisi di governo che ha fatto scendere lo spread. Lo spread e i tassi, soprattutto, scendono da 7 mesi\u00bb.\n\nTra i dichiaranti troviamo anche Claudio Borghi \u2013 presidente della commissione Bilancio della Camera in quota Lega \u2013 che nel corso di un\u2019intervista a Sky Tg24 ha dichiarato (min. 18:26 ) che \u00abnon \u00e8 la crisi di governo che ha fatto scendere lo spread\u00bb. Al contrario, a detta di Borghi, \u00ablo spread e i tassi soprattutto scendono da 7 mesi\u00bb.\n\nCome ci \u00e8 capitato di spiegare in passato, la ragione di questa differenza \u00e8 dovuta al fatto che, pur essendo collegati, il rendimento dei titoli di Stato non si muove sempre di pari passo con quello dello spread.\n\nDi conseguenza, lo spread pu\u00f2 crescere sia a causa di un calo del rendimento dei Bund sia per la crescita del rendimento dei Btp. L\u2019indice segue insomma un andamento che \u00e8 legato solo in parte ai movimenti dei titoli di Stato italiani.\n\nDa una parte, Borghi ha ragione quando afferma che il calo dello spread \u2013 generalmente inteso come la differenza tra il rendimento di un titolo di stato italiano (Btp) e uno tedesco (Bund) a 10 anni \u2013 \u00e8 precedente alla crisi di governo. Infatti, il valore di questo indice ha iniziato ad attestarsi al di sotto della media dei mesi precedenti gi\u00e0 dalla fine di giugno del 2019.\n\nPrimo, non \u00e8 da sette mesi che lo spread mostra una tendenza al ribasso ma da due. Come abbiamo detto in precedenza, \u00e8 solamente a partire da fine giugno 2019 che lo spread ha iniziato a discendere consistentemente (grafico sotto), passando da 242 (28 giugno 2019) a 150 punti base (4 settembre 2019).\n\nAl contrario, nella prima met\u00e0 del 2019 lo spread ha seguito un andamento piuttosto lineare, variando tra gennaio e fine giugno in una forbice larga circa 60 punti base (nello specifico, tra i 293 e i 234 punti base).\n\nSecondo, e ben pi\u00f9 importante, la crisi di governo ha indubbiamente giocato un ruolo nel rapido calo dello spread delle ultime settimane. Il suo valore \u00e8 infatti passato dai 240 punti base del 9 agosto \u2013 il giorno successivo alla dichiarazione di Matteo Salvini che ha dato il via alla crisi di governo \u2013 ai 148 punti di oggi (4 settembre).\n\nAbbiamo visto che lo spread \u00e8 iniziato a calare a fine giugno del 2019 e non, come sostenuto da Borghi, sette mesi fa.\n\nChiudiamo con una curiosit\u00e0: come ha riportato il sito americano di informazione Bloomberg, Borghi ha beneficiato in prima persona del rialzo dei prezzi (e, quindi, del calo dei rendimenti) dei titoli di Stato italiani. Questo perch\u00e9, come da lui stesso dichiarato su Twitter, Borghi ha rivenduto a fine agosto 2019 dei titoli di Stato acquistati a fine settembre 2018.\n\nDato che a fine agosto di quest\u2019anno il rendimento, per esempio, dei Btp a 10 anni era dello 0,98 per cento (29 agosto 2019) contro il 3,15 per cento di fine settembre 2018, l\u2019esponente della Lega ha realizzato un profitto di circa il 25 per cento sull\u2019investimento iniziale (come ha confermato Borghi a Bloomberg).\n\nIl presidente della commissione Bilancio della Camera Claudio Borghi ha affermato che \u00abnon \u00e8 la crisi di governo che ha fatto scendere lo spread\u00bb e che \u00ablo spread e, soprattutto, i tassi scendono da 7 mesi\u00bb.", "lang": "it"}