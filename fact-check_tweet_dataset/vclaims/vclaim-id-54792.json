{"title": "Di Maio sbaglia sul funzionamento di \u201cImmuni\u201d, la app di contact tracing", "subtitle": "", "author": "pagellapolitica.it", "date": null, "vclaim_id": "vclaim-id-54792", "url": "https://pagellapolitica.it/dichiarazioni/8588/di-maio-sbaglia-sul-funzionamento-di-immuni-la-app-di-contact-tracing", "vclaim": "Il 16 aprile scorso il commissario straordinario per l\u2019emergenza Domenico Arcuri ha firmato un\u2019ordinanza con cui ha comunicato che un gruppo di esperti nominato dal governo ha selezionato la applicazione Immuni \u2013 sviluppata dalla societ\u00e0 milanese \u2013 per essere utilizzata, nelle prossime settimane, nel tracciamento dei contatti ( in inglese) e cercare di ridurre la diffusione del nuovo coronavirus nel Paese.\n\nAl momento non sono ancora noti tutti i dettagli sul funzionamento procedurale di Immuni, ma \u00e8 chiaro quale sar\u00e0 il suo meccanismo di base, spiegato a grandi linee anche dal Ministero della Salute in un comunicato del 17 aprile.\n\nSemplificando: per ogni persona che utilizzer\u00e0 l\u2019app, Immuni creer\u00e0 un registro con tre informazioni di base: quali sono gli altri dispositivi con i quali si \u00e8 entrati in contatto; a quale distanza; e per quanto tempo.\n\n\u00abIl sistema non ha l\u2019obiettivo di geolocalizzazione ma quello di tracciare per un determinato periodo di tempo degli identificativi criptati dei cellulari con il quale il soggetto positivo al virus \u00e8 entrato in stretto contatto\u00bb, ha sottolineato il Ministero della Salute. \u00abQuesto accade solo se in entrambi i cellulari \u00e8 presente l'applicazione di tracciamento\u00bb.\n\nIn sostanza, Immuni serve a segnalare a chi utilizza l\u2019app se si \u00e8 entrati in contatto con persone \u2013 magari asintomatiche al momento dell\u2019incontro \u2013 che poi sono risultate essere contagiate dal nuovo coronavirus. In questo modo \u00e8 possibile scoprire se tra le persone incontrate dal contagiato, qualcuna ha iniziato a manifestare i sintomi o, una volta effettuato un test, ha contratto il virus.\n\nCome suggerisce il nome stesso, l\u2019obiettivo delle app del tracciamento dei contatti \u00e8 quello di ricostruire i contatti che le persone poi risultate essere positive hanno avuto nelle ore o nei giorni precedenti. E non quello di prevedere i contatti futuri delle persone non contagiate con quelle invece risultate positive.", "lang": "it"}