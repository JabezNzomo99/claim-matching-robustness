{"title": "Davvero ci sar\u00e0 un aumento dell'Iva?", "subtitle": "", "author": "pagellapolitica.it", "date": null, "vclaim_id": "vclaim-id-13863", "url": "https://pagellapolitica.it/dichiarazioni/8255/davvero-ci-sara-un-aumento-delliva", "vclaim": "Luigi Marattin ha ragione nel dire che il governo ha scritto nel Def che l\u2019Iva aumenter\u00e0 nel 2020. Bisogna per\u00f2 osservare che la parte del Def in cui \u00e8 previsto questo aumento \u00e8 quella dedicata allo scenario tendenziale, dove si fanno i calcoli a legislazione vigente, e dunque non sarebbe potuto essere altrimenti.\n\nIl deputato del Pd ha poi ragione nell\u2019accusare il governo di un possibile aumento dell\u2019Iva, perch\u00e9 nello scenario programmatico il Def non dice esplicitamente che le clausole di salvaguardia verranno disattivate. Si limita a dire che per ora sono confermate.\n\nMolto diverso era, in proposito, il Def 2017, quando - accanto a quanto necessariamente scritto nello scenario tendenziale - gi\u00e0 nella premessa il governo aveva scritto che le clausole di salvaguardia allora previste sarebbero state sostituite.", "lang": "it"}