{"title": "Notizia falsa: la Madonna di Loreto sorvoler\u00e0 tutta l\u2019Italia contro Covid-19", "subtitle": "", "author": "pagellapolitica.it", "date": null, "vclaim_id": "vclaim-id-48768", "url": "https://pagellapolitica.it/bufale/show/1015/notizia-falsa-la-madonna-di-loreto-sorvoler%C3%A0-tutta-litalia-contro-covid-19", "vclaim": "Partiamo dalla foto. L'immagine \u00e8 vera, ma non si riferisce a una scena verificatasi a marzo 2020. La foto, infatti, \u00e8 stata scattata nell'aeroporto di Sigonella, in Sicilia, a gennaio 2020, come si pu\u00f2 verificare qui. In quell'occasione, la Madonna di Loreto \u2013 riconosciuta come la \"Patrona degli Aeronauti\" \u2013 \u00e8 stata trasportata a Sigonella per incontrare tutti i devoti della circoscrizione dell'Aeronautica Militare, all'interno di un percorso itinerante che si sarebbe dovuto concludere, dopo aver toccato 15 aeroporti italiani, nel dicembre 2020. Le future celebrazioni del Giubileo lauretano dedicato agli aviatori sono state per\u00f2 sospese per via delle misure di prevenzione contro il nuovo coronavirus.\n\n\n\nInoltre, la notizia secondo cui la Madonna di Loreto sorvoler\u00e0 tutta l'Italia per chiedere la cessazione della pandemia in atto non trova riscontro in nessuna testata locale e nazionale e in nessun comunicato ufficiale dell'aeronautica militare. Sentito da , il santuario di Loreto ha smentito la notizia.", "lang": "it"}