{"title": "Davvero l\u2019Italia \u00e8 l\u2019unico Paese a cui l\u2019Ue \u00abminaccia procedure\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-25223", "url": "https://pagellapolitica.it/dichiarazioni/8151/davvero-litalia-e-lunico-paese-a-cui-lue-minaccia-procedure", "vclaim": "Il 22 dicembre, ospite dell\u2019evento #ForumAnsa, Giorgia Meloni ha parlato della legge di Bilancio per il 2019 e delle polemiche con la Commissione europea. La leader di Fratelli d\u2019Italia ha dichiarato che l\u2019Italia non \u00e8 l\u2019unica a non rispettare i parametri europei, ma che l\u2019Unione europea non minaccia procedure di infrazione verso gli altri Paesi.\n\nNel giro pi\u00f9 recente di questi controlli, a ottobre 2018, gli Stati membri dell\u2019Ue hanno consegnato i loro bilanci preventivi alla Commissione Europea. Quest\u2019ultima ha reso pubbliche le sue opinioni e, dove necessario, ha suggerito aggiustamenti o chiarimenti. Per l\u2019Italia, la Commissione aveva chiesto una versione \u00abriveduta\u00bb ( ) del Documento programmatico di bilancio 2019, fatto mai avvenuto prima.\n\n\n\nIl 21 novembre le valutazioni della Commissione sono confluite nella consueta comunicazione che \u00e8 stata inoltrata al Consiglio, al Parlamento europeo e alla Banca centrale europea. All\u2019epoca, la Commissione aveva chiesto di aprire una procedura d\u2019infrazione contro l\u2019Italia, a causa dell\u2019eccessivo deficit contenuto nella legge di Bilancio 2019.\n\nLa procedura \u00e8 stata poi ritirata il 19 dicembre, quando la Commissione ha annunciato di aver trovato un accordo con il governo italiano per modificare la manovra finanziaria e ridurre il deficit per i prossimi anni. Meloni fa riferimento a questi ultimi sviluppi, quando parla della \u201cminaccia\u201d di procedure.\n\nMa, per cominciare a verificare la sua dichiarazione, si pu\u00f2 notare che negli anni l\u2019apertura di procedure \u00e8 stata abbastanza frequente: negli anni ha infatti coinvolto almeno una volta tutti i Paesi membri, eccetto Estonia e Svezia. La Germania, ad esempio, \u00e8 stata in una procedura per deficit eccessivo tra 2002 e 2007 e di nuovo tra 2009 e 2012.\n\nVediamo meglio in che cosa consistono le violazioni. Quando si parla di \u00abparametri\u00bb, il riferimento tecnico \u00e8 a quelli previsti dal cosiddetto \u201cbraccio preventivo\u201d del (Psc), firmato nel 1997 e modificato diverse volte nel corso degli anni. Questo braccio \u00e8 una sorta di monitoraggio pi\u00f9 attento che la Commissione attua verso gli Stati che mostrano l\u2019intenzione di voler sforare i parametri di bilancio stabiliti dalle norme comunitarie.\n\nUno dei parametri pi\u00f9 importanti \u00e8 l\u2019Obiettivo di medio termine (Omt), ossia l\u2019obiettivo per il saldo di bilancio strutturale, \u00abdefinito al netto della componente ciclica e degli effetti delle misure una tantum e temporanee\u00bb. In sostanza, per l'Italia che ha un Omt pari a zero, questo significa che le entrate e le uscite strutturali del nostro Paese, a lungo termine, dovranno bilanciarsi.\n\nChi non sta rispettando i parametri europei? Meloni ha ragione: l\u2019Italia non \u00e8 l\u2019unico caso. A novembre, secondo la Commissione europea, erano cinque i Paesi \u2013 oltre l\u2019Italia \u2013 che \u00abrischiano\u00bb, o \u00abrischiano seriamente\u00bb, di non rispettare i loro obblighi di bilancio: Spagna, Belgio, Francia, Portogallo e Slovenia.\n\nPerch\u00e9 allora solo l\u2019Italia \u00e8 stata colpita da una procedura di infrazione, poi ritirata? La spiegazione c\u2019\u00e8, e sta nella situazione dei singoli Paesi.\n\nLa Spagna si trova attualmente nel cosiddetto \u201cbraccio correttivo\u201d della procedura di monitoraggio del Psc. Ci\u00f2 significa che la Spagna \u00e8 attualmente l\u2019unico Stato membro sotto procedura d\u2019infrazione avviata per deficit eccessivo \u2013 la stessa che ha rischiato l\u2019Italia \u2013 ma dovrebbe uscirne nel 2019. Quindi siamo davanti a un caso in cui un Paese \u201csfora\u201d i parametri europei e... si trova gi\u00e0 in una procedura di infrazione.\n\nPer il 2019, il Belgio ha fatto per\u00f2 richiesta di attivazione della clausola di flessibilit\u00e0 per l\u2019implementazione di alcune riforme strutturali, contestualmente alla presentazione del bilancio. Questa clausola di flessibilit\u00e0 permette deviazioni temporanee dagli Omt e quindi, per il momento, non ha portato interventi correttivi della Ue.\n\nFrancia, Slovenia e Portogallo sono invece caratterizzati da un differenziale tra Omt attesi ed effettivi inferiori a quelli che contraddistinguono l\u2019Italia (si confrontino la prima e la quarta colonna della Tabella 1).\n\nInoltre, questi tre Paesi hanno rapporti debito/Pil inferiori a quelli dell\u2019Italia, e hanno stime sull'aumento di questo rapporto per il 2019 minori rispetto all'Italia (si veda la Tabella 2).\n\nInoltre, va considerato che l\u2019Italia \u2013 al pari del Belgio \u2013 aveva gi\u00e0 evitato una procedura di infrazione per debito eccessivo, il 23 maggio 2018, dopo la pubblicazione delle rispettive per i singoli Paesi da parte della Commissione. Per l'Italia, era stato fondamentale il e l\u2019impegno a perseguire gli obiettivi definiti nella del Consiglio del 13 luglio scorso.\n\nPer le motivazioni avanzate dalla Commissione europea, Belgio, Francia, Portogallo e Slovenia rischiano ancora, almeno in teoria, di subire la medesima procedura avviata e poi ritirata nei confronti dell\u2019Italia. Questi Paesi potrebbero subire lo stesso trattamento da qui a maggio-giugno 2019, in seguito alla consegna dei bilanci definitivi e in funzione della pubblicazione delle per ogni singolo Paese previste per febbraio-marzo e le conseguenti valutazioni della Commissione europea.\n\nGiorgia Meloni ha detto che l\u2019Italia \u00e8 l\u2019unico Paese verso cui l\u2019Unione europea minaccia procedure di infrazione, nonostante ve ne siano anche altri che non rispettano i parametri imposti.\n\n\u00c8 vero che altri Paesi sono in violazione dei parametri: secondo l\u2019ultima valutazione della Commissione Ue, questi sono Belgio, Francia, Portogallo e Slovenia (oltre all\u2019Italia).\n\nL\u2019Italia si \u00e8 trovata nel caso particolare di vedersi una legge di Bilancio \u201crimandata\u201d dalla Commissione Ue e di avere una situazione economica giudicata pi\u00f9 grave rispetto agli altri Paesi. Per questo motivo, negli ultimi mesi, si \u00e8 vista \u201cminacciata\u201d di una procedura per deficit eccessivo - che per\u00f2 a livello europeo \u00e8 tutt\u2019altro che rara, come sembrerebbe sottintendere Meloni.", "lang": "it"}