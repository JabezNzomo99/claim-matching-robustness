{"title": "I bandi di gara per la Tav sono partiti?", "subtitle": "", "author": "pagellapolitica.it", "date": null, "vclaim_id": "vclaim-id-23175", "url": "https://pagellapolitica.it/dichiarazioni/8327/i-bandi-di-gara-per-la-tav-sono-partiti", "vclaim": "Il ministro delle Infrastrutture e dei Trasporti Danilo Toninelli ha detto che per la Tav Torino-Lione \u00abnon \u00e8 partito alcun bando\u00bb, ma \u00absolo manifestazioni di interesse che prevedono clausole di recesso senza oneri\u00bb.\n\n\u00c8 vero: per la realizzazione del tunnel di base sono stati pubblicati i cosiddetti \u201cavvisi di interesse\u201d per il lato francese e quello italiano, una sorta di fase preparatoria per la pubblicazione dei bandi di gara veri e propri. In questo periodo, che scadr\u00e0 a settembre, Telt deve infatti selezionare i candidati idonei a partecipare alla gara, ma pu\u00f2 bloccare il procedimento senza obblighi e costi per i due Paesi nel caso in cui questi manifestassero l\u2019intenzione di volersi fermare.", "lang": "it"}