{"title": "Di Maio esagera il risultato del Movimento 5 Stelle", "subtitle": "", "author": "pagellapolitica.it", "date": null, "vclaim_id": "vclaim-id-3639", "url": "https://pagellapolitica.it/dichiarazioni/8024/di-maio-esagera-il-risultato-del-movimento-5-stelle", "vclaim": "Per prima cosa, Di Maio \u00e8 impreciso a parlare di \u201ccinquanta per cento dei cittadini\u201d, considerato che l\u2019affluenza definitiva \u00e8 stata del 73 per cento e dunque pi\u00f9 di un cittadino su quattro non \u00e8 andato a votare. Bisognerebbe parlare pi\u00f9 precisamente di \u201celettori\u201d, cio\u00e8 quanti si sono recati alle urne.\n\nAd ogni modo, vediamo i risultati del M5S \u2013 consideriamo il voto per la Camera, dove il Movimento \u00e8 andato leggermente meglio \u2013 nelle venti regioni italiane. I dati considerati sono quelli dei collegi uninominali e la fonte \u00e8 il Ministero dell\u2019Interno.\n\nIl successo del Movimento 5 Stelle alle ultime elezioni politiche \u00e8 innegabile. Ma sbaglia Di Maio quando dice che in \u201cintere regioni\u201d il M5S ha ottenuto il voto della maggioranza assoluta dei cittadini. Per prima cosa perch\u00e9 circa un quarto dei cittadini aventi diritto di voto, a livello nazionale, non sono andati alle urne; inoltre, fatto pi\u00f9 importante, in nessuna regione i voti del M5S hanno superato il cinquanta per cento. \u201cPinocchio andante\u201d per Luigi Di Maio.", "lang": "it"}