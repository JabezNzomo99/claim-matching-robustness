{"title": "Emerytura cz\u0119\u015bciowa w wypowiedzi Bronis\u0142awa Komorowskiego", "subtitle": "Bronis\u0142aw Komorowski o tym, \u017ce emerytura cz\u0119\u015bciowa zosta\u0142a wpisana do ustawy na jego wniosek. Sprawdzamy, to co o emeryturach powiedzia\u0142 B. Komorowski.", "author": "demagog.org.pl", "date": null, "vclaim_id": "vclaim-id-4974", "url": "https://demagog.org.pl/wypowiedzi/emerytura-czesciowa-w-wypowiedzi-bronislawa-komorowskiego/", "vclaim": "14 kwietnia zaraz po wywiadzie wys\u0142ali\u015bmy do kancelarii prezydenta wiadomo\u015b\u0107 z uwagi na weryfikacj\u0119 wypowiedzi, poniewa\u017c nie odnale\u017ali\u015bmy w ustawach dotycz\u0105cych emerytur na stronach sejmowych \u017cadnego wniosku od Prezydenta RP.\n\nOdpowied\u017a od Biura Prasowego otrzymali\u015bmy 4 maja i stawia ona wypowied\u017a Bronis\u0142awa Komorowskiego w dwojakim \u015bwietle. Z udzielonych nam informacji wynika, \u017ce \u201ewprowadzenie tzw.emerytury cz\u0119\u015bciowej by\u0142o jedn\u0105 z rekomendacji sformu\u0142owanych w wyniku zorganizowanej w Kancelarii Prezydenta RP, w ramach Forum Debaty Publicznej, debaty pt. \u201eJak zapewni\u0107 godziwe dochody na staro\u015b\u0107 dla przysz\u0142ych pokole\u0144\u201d.\n\nO takim rozwi\u0105zaniu, jako swoistym kompromisie \u0142\u0105cz\u0105cym podwy\u017cszenie wieku emerytalnego z mo\u017cliwo\u015bci\u0105 stopniowego przechodzenia na emerytur\u0119, wielokrotnie m\u00f3wi\u0142a r\u00f3wnie\u017c Irena W\u00f3ycicka \u2013 Sekretarz Stanu w Kancelarii Prezydenta RP. W momencie podj\u0119cia przez rz\u0105d prac nad podwy\u017cszeniem i zr\u00f3wnaniem wieku emerytalnego, Kancelaria Prezydenta RP zwr\u00f3ci\u0142a si\u0119 do przedstawicieli rz\u0105du z propozycj\u0105 uwzgl\u0119dnienia w przygotowywanej reformie emerytur cz\u0119\u015bciowych. Nie wyst\u0119powa\u0142a jednak w tej sprawie z \u017cadnym oficjalnym wnioskiem.\u201d\n\nWypowied\u017a uznajemy wi\u0119c za manipulacj\u0119, poniewa\u017c propozycja, a wniosek to wed\u0142ug nas dwie zupe\u0142nie r\u00f3\u017cne sprawy.", "lang": "pl"}