{"title": "Renzi sbaglia sulla riapertura delle scuole nei grandi Paesi Ue", "subtitle": "", "author": "pagellapolitica.it", "date": null, "vclaim_id": "vclaim-id-48145", "url": "https://pagellapolitica.it/dichiarazioni/8584/renzi-sbaglia-sulla-riapertura-delle-scuole-nei-grandi-paesi-ue", "vclaim": "Ma \u00e8 vero invece, come sostiene Renzi, che nei \u00abgrandi Paesi europei\u00bb \u2013 in Germania, Francia, Spagna e Regno Unito \u2013 gli studenti torneranno sui banchi tra aprile e maggio?\n\nIl 17 aprile, il quotidiano spagnolo ha dato notizia che gli esperti della Societ\u00e0 pediatrica spagnola, che consigliano le scelte del governo, hanno suggerito di riaprire le scuole dopo l\u2019estate. Al momento, sostengono, fare altrimenti sarebbe troppo rischioso.\n\nIn Francia gli studenti colpiti dall\u2019emergenza coronavirus sono circa 15 milioni e 500 mila, in un Paese con circa 111.500 contagiati e quasi 19.700 morti.\n\nLa riapertura \u00e8 stata confermata il giorno dopo anche dal ministro dell\u2019Istruzione francese Jean-Michel Blanquer, che ha specificato come il ritorno sui banchi non sar\u00e0 per\u00f2 obbligatorio.\n\nAd oggi non \u00e8 per\u00f2 ancora chiaro come sar\u00e0 organizzato questo rientro per gradi e rimangono ancora diversi punti interrogativi sulla questione.\n\nNel Regno Unito stiamo invece parlando di circa 14 milioni e 400 mila studenti lontani da scuola e dalle universit\u00e0, in un Paese che finora ha registrato poco pi\u00f9 di 120 mila contagi da nuovo coronavirus e oltre 16 mila morti.\n\nCome ha spiegato il 20 aprile il quotidiano britannico , \u00abil segretario di Stato per l\u2019Istruzione Gavin Williamson ha detto di non essere ancora in grado di offrire una data precisa su quando e come ricomincer\u00e0 l\u2019istruzione nelle scuole nel Regno Unito\u00bb.\n\nNelle ultime ore era circolata voce nel Paese che fosse prossimo all\u2019approvazione un piano per la riapertura graduale delle attivit\u00e0, tra cui quella delle scuole verso la met\u00e0 di maggio. Uno scenario che \u00e8 stato per\u00f2 smentito il 20 aprile dal segretario di Stato per la Giustizia Michael Gove.\n\nInfine, vediamo che cosa ha deciso la Germania, dove si stima che circa 15 milioni e 400 mila studenti siano dovuti rimanere a casa da scuola o dalle universit\u00e0 a causa del nuovo coronavirus.\n\nCome ha riportato il 20 aprile la , le autorit\u00e0 tedesche hanno gi\u00e0 alleggerito le misure del lockdown, concedendo, tra le altre cose, la riapertura di piccoli negozi, dei concessionari d\u2019auto e delle scuole, solo per alcuni studenti (per esempio che hanno esami da dare) e con in vigore ancora i provvedimenti di distanziamento sociale.\n\nSecondo Matteo Renzi, \u00abi grandi Paesi europei si dividono tra chi riapre le scuole ad aprile e chi le riapre a maggio\u00bb. Abbiamo verificato e il leader di Italia Viva sbaglia.\n\nAd oggi, in Spagna e nel Regno Unito \u2013 come in Italia \u2013 non esiste una data di riapertura delle scuole. In Francia \u00e8 stata annunciata una riapertura non obbligatoria per l\u201911 maggio, ma per gradi e non per tutti.", "lang": "it"}