{"title": "Quanto \u00e8 presente Renzi in Parlamento?", "subtitle": "", "author": "pagellapolitica.it", "date": null, "vclaim_id": "vclaim-id-28019", "url": "https://pagellapolitica.it/dichiarazioni/8461/quanto-e-presente-renzi-in-parlamento", "vclaim": "I dati sulle presenze e le assenze si riferiscono alle votazioni elettroniche che si svolgono dall\u2019inizio della legislatura alla Camera e al Senato. Questi numeri non si riferiscono dunque a tutte le attivit\u00e0 parlamentari, ma solo alle presenze nelle votazioni elettroniche avvenute in aula (che \u00e8 quello a cui fa riferimento il senatore Renzi).\n\n\u00abCon \u201cassenza\u201d si intendono i casi di non partecipazione al voto: sia quello in cui il parlamentare \u00e8 fisicamente assente (e non in missione) sia quello in cui \u00e8 presente ma non vota e non partecipa a determinare il numero legale nella votazione\u00bb, spiega . \u00abPurtroppo attualmente i sistemi di documentazione dei resoconti di Camera e Senato non consentono di distinguere un caso dall'altro\u00bb.\n\nIn ogni caso, secondo le rilevazioni di OpenParlamento, il dato citato da Renzi \u00e8 pi\u00f9 o meno corretto, seppure arrotondato per eccesso. Dal 5 marzo 2018 al 29 novembre 2019, l\u2019ex presidente del Consiglio \u00e8 stato infatti presente al 45 per cento delle votazioni (2.507 su 5.571), assente nel 40,12 per cento e \u201cin missione\u201d nel 14,88 per cento.\n\nregistra anche le presenze e i rispettivi voti dei senatori durante le cosiddette \u201cvotazioni chiave\u201d, definite come \u00able votazioni pi\u00f9 importanti della legislatura sia per la rilevanza della materia trattata, sia per il valore politico del voto\u00bb.\n\nIn questa legislatura, su 50 voti chiave Renzi \u00e8 stato presente 17 volte (34 per cento), per esempio votando contro la fiducia al \u201cdecreto Crescita\u201d, alla risoluzione sul Documento di economia e finanza per il 2019 e il decreto che ha introdotto il reddito di cittadinanza e \u201cQuota 100\u201d. Gli ultimi voti favorevoli del leader di Italia Viva sono arrivati per la fiducia al governo Conte II, arrivata a settembre scorso, e per la fiducia al cosiddetto \u201cdecreto Crisi aziendali\u201d.\n\nInsomma, possiamo dire che \u00abquando conta\u00bb, non \u00e8 vero che Renzi \u00e8 sempre presente. \u00c8 stato per esempio assente durante il voto della scorsa legge di Bilancio e della fiducia al cosiddetto \u201cdecreto Sicurezza bis\u201d.\n\nIl senatore Salvini ha una percentuale di presenze nei voti chiave pi\u00f9 bassa di Renzi (22 per cento, 11 votazioni su 50). Tra gli ultimi voti contrari del leader della Lega, ci sono quelli sulla \u201cNota di aggiornamento al Def per il 2019\u201d e per la fiducia al \u201cdecreto Crisi aziendali\u201d.\n\nIl senatore di Italia Viva Matteo Renzi ha detto che ha \u00aboltre il cinquanta per cento di presenze in aula durante i voti\u00bb e che \u00abquando conta\u00bb c\u2019\u00e8 sempre, a differenza del collega Matteo Salvini. Abbiamo verificato e le cose non stanno proprio cos\u00ec.\n\n\u00c8 vero: dall\u2019inizio di legislatura ad oggi, Renzi \u00e8 stato presente al 45 per cento delle votazioni in Senato (non \u00aboltre il 50 per cento\u00bb), ma non ha partecipato a tutte quelle pi\u00f9 importanti, come lascia intendere nella sua dichiarazione.\n\nIl leader di Italia Viva ha infatti preso parte a 17 su 50 voti che Openpolis classifica come \u201cchiave\u201d (circa un terzo), un dato comunque pi\u00f9 alto rispetto a quello registrato da Salvini (11 voti chiave su 50, 22 per cento), che ha saltato il 92,1 per cento di tutte le votazioni al Senato perch\u00e9 \u201cin missione\u201d.", "lang": "it"}