{"title": "Ilu urz\u0119dnik\u00f3w zatruniono za czas\u00f3w PO i PSL?", "subtitle": "Ilu urz\u0119dnik\u00f3w zatruniono za czas\u00f3w PO i PSL? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-5560", "url": "https://demagog.org.pl/wypowiedzi/ilu-urzednikow-zatruniono-za-czasow-po-i-psl/", "vclaim": "Ilu urz\u0119dnik\u00f3w zatruniono za czas\u00f3w PO i PSL?\n\nJak podaje GUS, z dniem 31 grudnia 2007r., przeci\u0119tne zatrudnienie w sferze bud\u017cetowej w w sekcji \u201cadministracja publiczna, obrona narodowa; obowi\u0105zkowe ubezpieczenia spo\u0142eczne i zdrowotne\u201d wynosi\u0142o 514 728 os\u00f3b. GUS zalicza do tej kategorii: administracj\u0119 pa\u0144stwow\u0105 (naczelne i centralne organy administracji, urz\u0119dy wojew\u00f3dzkie), administracj\u0119 samorz\u0105du terytorialnego (gminy i miasta na prawach powiatu, powiaty, wojew\u00f3dztwa) oraz samorz\u0105dowe kolegia odwo\u0142awcze.\n\nW tym przeci\u0119tne zatrudnienie w samej administracji publicznej wynosi\u0142o 379 864 osoby.\n\nWed\u0142ug danych GUS, zawartych w raporcie \u201cZatrudnienie i wynagrodzenia w gospodarce narodowej w 2015 roku\u201d, przeci\u0119tne zatrudnienie w sferze bud\u017cetowej w sekcji \u201cAdministracja publiczna i obrona narodowa; obowi\u0105zkowe zabezpieczenia spo\u0142eczne\u201d wynosi\u0142a 552 295 os\u00f3b.\n\nJak wida\u0107, r\u00f3\u017cnica pomi\u0119dzy rokiem 2015, a 2007 w przypadku sekcji \u201cAdministracja publiczna i obrona narodowa; obowi\u0105zkowe zabezpieczenia spo\u0142eczne\u201d wynosi 37 567 stanowisk, a w przypadku samej administracji publicznej 46 520 stanowisk.\n\nSprawdzaj\u0105c powy\u017csz\u0105 wypowied\u017a zweryfikowali\u015bmy nie tylko przyrost zatrudnienia, ale tak\u017ce sum\u0119 nowych przyj\u0119\u0107 do pracy w omawianym sektorze gospodarki narodowej.\n\nOkres rz\u0105d\u00f3w Platformy Obywatelskiej obejmowa\u0142 lata 2007- 2015. W tym okresie odnotowano w sumie 732 741 nowych przyj\u0119\u0107 do pracy pracownik\u00f3w pe\u0142nozatrudnionych w sektorze \u201cAdministracja publiczna i obrona narodowa; obowi\u0105zkowe zabezpieczenia spo\u0142eczne\u201d (GUS nie przedstawia odr\u0119bnych statystyk dotycz\u0105cych jedynie przyj\u0119\u0107 pracownik\u00f3w w samej administracji publicznej). Poni\u017csze zestawienie opisuje ile os\u00f3b, wed\u0142ug GUS, przyj\u0119to w poszczeg\u00f3lnych latach:\n\nNiezale\u017cnie od sposobu uj\u0119cia tej kwestii urz\u0119dnik\u00f3w (r\u00f3\u017cnica w poziomie przeci\u0119tnego zatrudnienia; liczba przyj\u0119\u0107 do pracy), liczba podana przez wiceministra sprawiedliwo\u015bci jest b\u0142\u0119dna.\n\nNatomiast b\u0142\u0105d mo\u017ce mie\u0107 swoje \u017ar\u00f3d\u0142o w tym, \u017ce ca\u0142kowite zatrudnienie w sferze bud\u017cetowej (administracja publiczna i obrona narodowa; obowi\u0105zkowe zabezpieczenia spo\u0142eczne, edukacja, opieka zdrowotna i pomoc spo\u0142eczna) oscyluje wok\u00f3\u0142 1,5 miliona.\n\nWed\u0142ug danych GUS z roku 2015 jest to dok\u0142adnie 1 478 289 zatrudnionych.", "lang": "pl"}