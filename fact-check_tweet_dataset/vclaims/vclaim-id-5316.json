{"title": "L\u2019\u201citalianit\u00e0\u201d di Alitalia dipende dalle regole europee?", "subtitle": "Secondo l'ex ministro dei Trasporti Delrio, la compagnia di bandiera non pu\u00f2 che essere \"nazionale\" al 51%", "author": "www.agi.it", "date": "2018-07-20T07:44+0200", "vclaim_id": "vclaim-id-5316", "url": "https://www.agi.it/fact-checking/alitalia_italianita_delrio-4177046/news/2018-07-20/", "vclaim": "L\u2019ex ministro dei Trasporti Graziano Delrio (Pd), intervistato dalla Stampa lo scorso 18 luglio, ha affermato: \u201cAlitalia nazionale al 51%? Mi pare non sia una novit\u00e0: era cos\u00ec anche con Etihad, e sono le regole europee che lo impongono\u201d.\n\nLe parole di Delrio sono un commento a quelle del suo successore al dicastero dei Trasporti, Danilo Toninelli (M5S). Intervistato da Rai News 24 il 18 luglio, Toninelli aveva confermato (min. 13.05) che l\u2019\u201citalianit\u00e0\u201d era un punto fondamentale nel futuro dell\u2019azienda, nell\u2019opinione del nuovo governo.\n\nDa queste parole non \u00e8 evidente se Toninelli stia prendendo in considerazione la nazionalizzazione della compagnia aerea o se, pi\u00f9 semplicemente, intenda mantenere il controllo di Alitalia (il 51% appunto) in mani italiane, ma in prevalenza private. Diverse fonti di stampa (il Messaggero e la Stampa) ad esempio) danno comunque praticamente per certa l\u2019ipotesi della nazionalizzazione.\n\nIl 51% restante era invece rimasto in mani italiane. In particolare, secondo dati provenienti dalla visura camerale della societ\u00e0 e riportati dalla stampa italiana ad aprile scorso, i principali azionisti sono Intesa Sanpaolo e Banca Unicredit, con circa il 32% a testa (del 51%). Hanno poi quote minori la Popolare di Sondrio, Atlantia, Poste Italiane, Mps, Immsi (Colaninno), Pirelli e altri ancora.\n\nIl Ministero dello Sviluppo economico ha subito accolto la richiesta e ha nominato i tre commissari straordinari Luigi Gubitosi, Enrico Laghi e Stefano Paleari.\n\nMa gli Stati membri sono 28 (27 se non contiamo il Regno Unito che dovrebbe uscire dalla Ue nel 2019) e l\u2019Italia \u00e8 solo uno di questi. Non \u00e8 vero quindi che in base alle regole europee il 50%+1 di Alitalia debba rimanere italiana. \u00c8 sufficiente che tale quota rimanga in capo a Stati o a privati cittadini dell\u2019Unione europea.\n\nLa Commissione europea sta preparando un pacchetto di proposte per cambiare le regole sul trasporto aereo ma, per quanto riguarda le regole sulla propriet\u00e0 e sul controllo dei vettori europei, non \u00e8 ancora stata presa nessuna decisione innovativa.\n\nDelrio ha ragione nel dire che gi\u00e0 ai tempi dell\u2019ingresso nel capitale Alitalia di Etihad il 51% era rimasto in mani italiane. Ma non \u00e8 vero che questo dipenda da regole europee: queste impongono che il 50%+1 e il controllo rimangano in mano a Stati o privati dell\u2019Unione europea. Non impongono invece una propriet\u00e0 e un controllo nazionali.", "lang": "it"}