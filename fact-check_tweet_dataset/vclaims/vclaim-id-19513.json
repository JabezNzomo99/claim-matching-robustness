{"title": "Quanto \u00e8 povera la Russia di Putin", "subtitle": "", "author": "pagellapolitica.it", "date": null, "vclaim_id": "vclaim-id-19513", "url": "https://pagellapolitica.it/dichiarazioni/8363/quanto-e-povera-la-russia-di-putin", "vclaim": "L\u2019esempio pi\u00f9 immediato \u00e8 Matteo Salvini. Il leader leghista aveva dichiarato, durante una visita a Mosca nell\u2019ottobre del 2018, \u00abio qui mi sento a casa mia, in alcuni Paesi europei no\u00bb. A novembre 2017 aveva anche sostenuto che \u00abse avessimo Putin anche in Italia staremmo meglio\u00bb.\n\nL\u2019omologo dell\u2019Istat italiana \u2013 le cui attivit\u00e0 sono dirette dal Ministero dello Sviluppo economico della Federazione russa \u2013 ha cos\u00ec elencato una serie di dati su questo fenomeno, a partire dalla soglia sotto la quale si \u00e8 considerati poveri.\n\nNel 1\u00b0 quadrimestre del 2019, spiega Rosstat, il livello minimo di sussistenza (calcolato sulla base di un paniere di beni indispensabili e in linea con le direttive del Ministero del Lavoro) aveva un valore medio pari a 10.753 rubli al mese, ossia l\u2019equivalente di 147 euro. All\u20198 agosto 2019, un rublo ha infatti un valore pari a circa 0,014 euro.\n\nQuesta soglia \u00e8 aumentata di 715 rubli (circa 10 euro, per un +7,2 per cento) rispetto al 1\u00b0 quadrimestre del 2018. Tra gennaio e aprile dello scorso anno, il valore limite era di 10.038 rubli al mese (circa 137 euro).\n\nPer le persone in grado di lavorare, ad esempio, il livello minimo di sussistenza stimato per i primi mesi di quest\u2019anno \u00e8 di 11.653 rubli al mese (circa 160 euro); per i pensionati, \u00e8 di 8.894 rubli (circa 122 euro); per i bambini \u00e8 di 10.585 rubli (circa 145 euro).\n\nPer quanto riguarda una famiglia composta da due adulti, la soglia \u00e8 di 23.306 rubli (circa 319 euro), mentre per una con due adulti e tre bambini \u00e8 di 43.408 rubli (circa 595 euro).\n\nSemplificando: con 150 euro in Italia si pu\u00f2 acquistare una certa quantit\u00e0 di beni. Con la stessa cifra in Russia si pu\u00f2 comprare una quantit\u00e0 di beni superiore a quella italiana. La ragione di questo divario \u00e8 che essendo la Russia un Paese pi\u00f9 povero dell\u2019Italia (in termini, per esempio, di Pil pro capite), i prezzi sono pi\u00f9 bassi di quelli del nostro Paese.\n\nQuesto aumento, spiega l\u2019agenzia statistica russa, \u00e8 dovuto non solo all\u2019aumento della soglia di sussistenza minima (come abbiamo visto sopra), ma anche alla crescita dell\u2019indice dei prezzi al consumo. Quest\u2019ultimo \u00e8 infatti aumentato tra le due rilevazioni del 5,2 per cento.\n\nL\u2019equivalente italiano del livello minimo di sussistenza analizzato in precedenza \u00e8 la cosiddetta \u201csoglia di povert\u00e0 assoluta\u201d. Come spiega l\u2019Istat, questo indicatore \u00abrappresenta il valore monetario, a prezzi correnti, del paniere di beni e servizi considerati essenziali per ciascuna famiglia, definita in base all\u2019et\u00e0 dei componenti, alla ripartizione geografica e alla tipologia del comune di residenza\u00bb.\n\nCome abbiamo spiegato in un precedente fact-checking, pur rimanendo ai livelli massimi dal 2005 si \u00e8 arrestata dopo tre anni la crescita del numero e della quota di famiglie in povert\u00e0 assoluta nel nostro Paese.\n\n[1] Secondo i dati Ocse, a parit\u00e0 di potere d\u2019acquisto nel 2018 un dollaro valeva 0,698 euro e 25,643 rubli. Quindi 150 euro erano pari a 214,9 dollari, mentre 10.753 rubli (il valore della soglia di povert\u00e0 in Russia) erano uguali a 419,33 dollari a parit\u00e0 di potere d\u2019acquisto, ossia circa 293 euro.", "lang": "it"}