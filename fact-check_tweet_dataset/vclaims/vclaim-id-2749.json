{"title": "Ramush Haradinajn e Tradhtojn\u00eb Fjal\u00ebt p\u00ebr \u2018Ushtar\u00ebt\u2019 e Lotsjell\u00ebsit", "subtitle": "", "author": "kallxo.com", "date": null, "vclaim_id": "vclaim-id-2749", "url": "https://kallxo.com/krypometer/ramush-haradinajn-e-tradhtojne-fjalet-per-ushtaret-e-lotsjellesit/", "vclaim": "\u201cOse do t\u2019i lirojm\u00eb ata ose do ta arrestojm\u00eb kryeministrin Mustafa n\u00eb em\u00ebr t\u00eb popullit\u201d, kishte deklaruar Haradinaj n\u00eb dit\u00ebt kur si opozit\u00eb bashk\u00eb me Vet\u00ebvendosjen protestonte n\u00eb rrug\u00eb e sall\u00eb t\u00eb Kuvendit kund\u00ebrdy marr\u00ebveshjeve kontradiktore t\u00eb qeveris\u00eb Mustafa.\n\n\u201c\u2026 nuk \u00ebsht\u00eb anarki, \u00ebsht\u00eb vendosje e rendit dhe ligjit n\u00eb vend. Dikush po i jep vet\u00ebs t\u00eb drejt\u00eb q\u00eb diciplinimin e opozit\u00ebs me e bo edhe me polic edhe me prokuror. \u00c7ka i ka mbet tjet\u00ebr k\u00ebtij populli? Pos edhe ky me masa t\u00eb njejta me jau kthy atynne njer\u00ebzve\u201d, kishte deklaruar n\u00eb nj\u00eb intervist\u00eb p\u00ebr KTV-n\u00eb me 16 tetor 2015 (deklarat\u00ebn mund ta ndiqni n\u00eb videon e bashkangjitur, nga minuta 19:05).\n\nSot, pas arrestimit t\u00eb deputet\u00ebve t\u00eb Vet\u00ebvendosjes, Haradinaj n\u00eb deklarat\u00ebn e d\u00ebrguar per media thot\u00eb se nuk do t\u2019u q\u00ebndroj\u00eb prapa deputet\u00ebve me t\u00eb cil\u00ebt dikur ishte bashk\u00eb, n\u00ebse ata nuk respektojn\u00eb gjyq\u00ebsorin.\n\n\u201cKund\u00ebrshtimet ndaj institucioneve t\u00eb gjyq\u00ebsorit, dalin n\u00eb terren tjet\u00ebr, me precedent t\u00eb rreziksh\u00ebm p\u00ebr vendin. Si kryetar i Qeveris\u00eb sot, ju them se kam po ato q\u00ebndrime q\u00eb kisha si kryetar partie, ku secili nga ne i jemi p\u00ebrgjigjur gjyq\u00ebsorit. Gjyq\u00ebsori, edhe ashtu n\u00eb v\u00ebshtir\u00ebsi, dob\u00ebsohet edhe m\u00eb tep\u00ebr, kur deputet\u00ebt e zgjedhur e kund\u00ebrshtojn\u00eb at\u00eb. Nuk do t\u00eb jem n\u00eb p\u00ebrkrahjen tuaj, kur jeni n\u00eb kund\u00ebrshtim t\u00eb gjyq\u00ebsorit, pasi edhe m\u00eb par\u00eb u kam k\u00ebrkuar edhe koleg\u00ebve t\u00eb mi, por edhe vet e kam respektuar gjyq\u00ebsorin\u201d , thuhet n\u00eb deklarat\u00ebn e kryeministrit Haradinaj.", "lang": "sq"}