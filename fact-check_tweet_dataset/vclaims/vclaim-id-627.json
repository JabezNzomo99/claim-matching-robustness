{"title": "Co zrobili w Kazachstanie, aby wyrzuci\u0107 s\u0119dzi\u00f3w, kt\u00f3rzy nie podobali si\u0119 prezydentowi?", "subtitle": "Co zrobili w Kazachstanie, aby wyrzuci\u0107 s\u0119dzi\u00f3w, kt\u00f3rzy nie podobali si\u0119 prezydentowi? Sprawdzamy wypowied\u017a polityka Andrzeja Rzepli\u0144skiego.", "author": "demagog.org.pl", "date": null, "vclaim_id": "vclaim-id-627", "url": "https://demagog.org.pl/wypowiedzi/co-zrobili-w-kazachstanie-aby-wyrzucic-sedziow-ktorzy-nie-podobali-sie-prezydentowi/", "vclaim": "Co zrobili w Kazachstanie, aby wyrzuci\u0107 s\u0119dzi\u00f3w, kt\u00f3rzy nie podobali si\u0119 prezydentowi?\n\nWraz z wprowadzeniem nowej Konstytucji Kazachstanu w 1995 r. tamtejszy S\u0105d Konstytucyjny przekszta\u0142ci\u0142 si\u0119 w Rad\u0119 Konstytucyjn\u0105 Republiki Kazachstanu, w kt\u00f3rej 3 na 7 cz\u0142onk\u00f3w bezpo\u015brednio wybiera Prezydent Kazachstanu. Bez w\u0105tpienia taka zmiana by\u0142a podyktowana umacniaj\u0105c\u0105 si\u0119 w tym czasie rol\u0105 Prezydenta Republiki Kazachstanu, kt\u00f3r\u0105 przypiecz\u0119towa\u0142a w\u0142a\u015bnie nowa Konstytucja \u2013 tak argumentuje A. Bisztyga w Pozycja ustrojowa, organizacja i kompetencje Rady Konstytucyjnej Republiki Kazachstanu, Przegl\u0105d Prawa Konstytucyjnego, Nr 2 (18)/2014. Autor ten zwraca r\u00f3wnie\u017c uwag\u0119, \u017ce Rad\u0119 Konstytucyjn\u0105 trudno wskaza\u0107 jako kontynuatora dzia\u0142a\u0144 S\u0105du Konstytucyjnego, gdy\u017c brak zwi\u0105zku i ci\u0105g\u0142o\u015bci mi\u0119dzy tymi organami. Podkre\u015bla jednak, \u017ce jest mo\u017cliwo\u015b\u0107 upatrywania pewnych element\u00f3w wsp\u00f3lnych, chocia\u017cby w cz\u0119\u015bci zada\u0144 Rady Konstytucyjnej, chocia\u017c s\u0105 one realizowane na innych zasadach ni\u017c w S\u0105dzie Konstytucyjnym.\n\nFaktycznie nowi cz\u0142onkowie Rady Konstytucyjnej Republiki Kazachstanu pojawili si\u0119 ju\u017c na pocz\u0105tku 1996 r. (1,2,3,4,5,6,7), jednak trzeba pami\u0119ta\u0107, \u017ce zgodnie z uchwalon\u0105 Konstytucj\u0105 \u2013 jak wy\u017cej wskazano \u2013 z nominacji Prezydenta by\u0142o jedynie 3 cz\u0142onk\u00f3w (w tym Przewodnicz\u0105cy), natomiast przekszta\u0142ceniu uleg\u0142 ca\u0142y konstytucyjny organ \u2013 a nie jedynie jego nazwa.", "lang": "pl"}