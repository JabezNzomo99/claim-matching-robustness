{"title": "I rifugiati del Libano", "subtitle": "", "author": "pagellapolitica.it", "date": null, "vclaim_id": "vclaim-id-782", "url": "https://pagellapolitica.it/dichiarazioni/6993/i-rifugiati-del-libano", "vclaim": "\"Noi abbiamo circa 60 milioni di abitanti e molte discussioni per i 150 mila sbarchi che arrivano dal Mediterraneo [...]. Il Libano \u00e8 15 volte pi\u00f9 piccolo dell'Italia come numero di abitanti - quattro milioni, non sessanta - eppure accoglie [...] 1 milione e mezzo di rifugiati, dieci volte il numero accolto dall'Italia quest'anno\".\n\nA met\u00e0 dicembre Matteo Renzi \u00e8 andato in visita in Libano. Durante la conferenza stampa congiunta al termine dell\u2019incontro con il Premier libanese Tammam Salam, Renzi ha ricordato che, in confronto all\u2019Italia, il Paese mediorientale accoglie dieci volte pi\u00f9 rifugiati dell'Italia, nonostante la sua popolazione sia molto pi\u00f9 piccola. Vediamo se i numeri confermano.\n\nPer quanto possa sembrare strano, il Libano \u00e8 uno dei Paesi per il quale \u00e8 pi\u00f9 difficile ottenere informazioni demografiche aggiornate e accurate. Il motivo \u00e8 la profonda divisione all\u2019interno del Paese tra le numerose minoranze, che si identificano sia per religione che per etnia. Il fragile equilibrio politico tra di loro \u00e8 cristallizzato nell\u2019attuale assetto istituzionale, che si basa sui dati della popolazione di oltre ottant\u2019anni fa, quando il Paese era sotto mandato francese.\n\nCome scrive il , in Libano \u201cla demografia \u00e8 controversa e non ci sono stati censimenti della popolazione dal 1932 non ha una stima aggiornata\n\nPer quanto riguarda i rifugiati presenti in Libano, anche in questo caso la questione \u00e8 pi\u00f9 complessa di come sembra. L\u2019Unhcr presenta per il Libano cifre aggiornate a giugno 2015, secondo cui nel Paese c\u2019erano 1.189.052 persone tra rifugiati e richiedenti asilo, per la grande maggioranza siriane. Alla fine di novembre del 2015 il numero di rifugiati siriani nel Paese, secondo l\u2019Unhcr, era di 1.070.189 persone.\n\nOltre a questo afflusso di persone, causato dalla guerra civile siriana cominciata nel 2011, c\u2019\u00e8 un altro gruppo di cui si pu\u00f2 tenere conto: i rifugiati palestinesi, centinaia di migliaia dei quali sono presenti nel Paese dal 1948. Anche se molti di loro sono nati in Libano, la maggior parte non possiede la cittadinanza libanese e vive da decenni in 12 campi profughi. L\u2019Unrwa, l\u2019agenzia delle Nazioni Unite che fornisce loro assistenza, stimava il loro numero a met\u00e0 del 2014 in circa 450 mila persone.\n\nNel suo confronto tra Italia e Libano, Matteo Renzi cita correttamente tre dati su quattro: quello dei rifugiati nei due Paesi e della popolazione italiana. Sbaglia per\u00f2 il numero degli abitanti del Paese mediorientale: almeno secondo le stime pi\u00f9 accreditate e recenti, l'ammontare reale si avvicina pi\u00f9 ai sei milioni che ai quattro. Si tratta ad ogni modo di una cifra particolarmente delicata e \u201csensibile\u201d, in Libano pi\u00f9 che in molti altri Paesi del mondo, in ragione delle sue notevoli divisioni interne. \u201cC\u2019eri quasi\u201d per il Presidente del Consiglio.", "lang": "it"}