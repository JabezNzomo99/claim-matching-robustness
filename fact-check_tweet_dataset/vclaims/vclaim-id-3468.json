{"title": "Nei, det har ikke tegnet seg et bilde av at innvandrerungdom reiser rundt for \u00e5 banke opp \u00abetnisk norsk ungdom\u00bb", "subtitle": "Det er blandete grupper p\u00e5 begge sider av masseslagsm\u00e5lene, if\u00f8lge politiet.", "author": "www.faktisk.no", "date": null, "vclaim_id": "vclaim-id-3468", "url": "https://www.faktisk.no/faktasjekker/EnJ/nei-det-har-ikke-tegnet-seg-et-bilde-av-at-innvandrerungdom-reiser-rundt-for-a-banke-opp-etnisk-no", "vclaim": "I en artikkel med tittelen \u00abInnvandrerungdom banker opp og ydmyker etnisk norsk ungdom i Oslo-omr\u00e5det\u00bb skriver det nyetablerte nettstedet Resett om en rekke tilfeller av slagsm\u00e5l blant ungdom i Oslo-omr\u00e5det. Hovedinnholdet i saken er at dette skjer ved at gjenger med innvandrerungdom opps\u00f8ker norsk ungdom for \u00e5 banke dem opp. Resett skriver:\n\nDe viser til tre konkrete episoder fra de siste m\u00e5nedene, samt til tidligere omtalt vold i Asker:\n\u2022 En sl\u00e5sskamp p\u00e5 Kolbotn 11. november, som de omtaler slik: \u00abEn gjeng p\u00e5 30 m\u00f8rkhudede, maskerte ungdommer i alderen 14-17 som slo og sparket andre gutter helt umotivert\u00bb.\n\u2022 Et slagsm\u00e5l p\u00e5 Stovner 6. desember der det ble rapportert at rundt 30 personer var involvert.\n\u2022 Et masseslagsm\u00e5l p\u00e5 en av perrongene p\u00e5 Oslo S den 9. desember, der ungdom helt ned i 14-\u00e5rsalderen deltok.\n\u2022 Ungdomsmilj\u00f8et i Asker blir i f\u00f8lge nettstedet mer voldelig, men politiet skal bare i f\u00e5 tilfeller ha klart p\u00e5 p\u00e5gripe eller straffe gjerningspersonene her.\n\nVi skal n\u00e5 unders\u00f8ke om det er grunnlag for \u00e5 si at det i disse fire sakene er innvandrerungdom som banker opp og ydmyker etnisk norsk ungdom.\n\nVidere skal vi unders\u00f8ke om det er riktig at det \u00abtegner seg et bilde\u00bb, slik Resett skriver, av dette som et generelt utviklingstrekk.\n\nResett viser ikke til noen kilder for p\u00e5standen. Andre steder i saken viser de til anonyme politikilder og informasjon fra politilogger, men dette er heller ikke dokumentert. De skriver at de har fors\u00f8kt \u00e5 innhente kommentar fra politiet, uten \u00e5 f\u00e5 svar. Redakt\u00f8r Helge Lur\u00e5s skriver dette til Faktisk.no:\n\nFaktisk.no tar kontakt med John-Erik Veseth som leder forebyggende enhet i \u00d8st politidistrikt Follo. Han forteller at politiet fortsatt etterforsker hendelsen 11. november og at de har hatt to unge gutter fra Oslo inne til avh\u00f8r. De to har status som mistenkte. Denne hendelsen er ikke er unik. Politiet i Follo opplever jevnlig at ungdommer barker sammen i store sl\u00e5sskamper, forklarer Veseth og fortsetter:\n\nBakgrunnen til ungdommene som er involvert i sl\u00e5sskampene varierer:\n\nHan forteller at utgangspunktet for sl\u00e5ssingen ofte er drittslenging og kommentarer, enten ansikt til ansikt eller p\u00e5 sosiale medier. En straffesak av denne type har g\u00e5tt for retten i Follo tingrett i h\u00f8st. Fem personer var tiltalt, og alle fem ble d\u00f8mt til fengsel eller samfunnsstraff.\n\nAv de fem hadde to norsk opprinnelse, mens tre er innvandrere eller barn av innvandrere. Det mest sentrale offeret i saken er en 18 \u00e5r gammel innvandrer fra et \u00f8steuropeisk land.\n\nP\u00e5 Stovner i Oslo har politiet hatt flere tilfeller av store slagsm\u00e5l de siste \u00e5rene. Leder for forebyggende enhet \u00f8st ved Oslo Politidistrikt, Jarle Kolstad, forklarer:\n\nKolstad forteller at det gjerne starter med en verbal krangel p\u00e5 et sosialt medium. S\u00e5 eskalerer det videre, gjerne ved at andre hiver seg p\u00e5 med drittslenging eller heiarop.\n\nOfte ender med at to stykker avtaler \u00e5 m\u00f8tes for \u00e5 gj\u00f8re opp. Da dukker det gjerne opp en flokk st\u00f8ttespillere for hver av de to, og s\u00e5 er grunnlaget lagt for et masseslagsm\u00e5l, forklarer politimannen.\n\nP\u00e5 sp\u00f8rsm\u00e5l om hvordan han vurderer p\u00e5standen i Resett sin sak om at dette er innvandrerungdom som er i aktiv s\u00f8ken etter ungdom med norsk bakgrunn som de kan jakte p\u00e5, true og banke opp, svarer han dette:\n\nHan forteller at oppgj\u00f8rene ofte er lokale, men at det ogs\u00e5 har v\u00e6rt tilfeller av at ungdom fra Oslo har sloss med ungdom fra Drammen.\n\nF\u00f8rstebetjent Lene Moen ved Manglerud politistasjon leder etterforskingen av sammenst\u00f8tet p\u00e5 Stovner 6. desember, som Resett viser til. P\u00e5 sp\u00f8rsm\u00e5l om i hvilken grad dette er \u00abinnvandrerungdom (...) i aktiv s\u00f8ken etter etnisk norsk ungdom som de kan jakte p\u00e5, true og banke opp\u00bb, svarer hun dette:\n\nPolitiet er godt i gang med etterforskingen av masseslagsm\u00e5let p\u00e5 perrongen p\u00e5 Oslo S den 9. desember. Opp mot 100 ungdommer i 14-17 \u00e5rs alderen hadde samlet seg p\u00e5 en av perrongene da politiet kom til stedet. En person er s\u00e5 langt anmeldt for besittelse av en pistollignende gjenstand, opplyser Geir Tveit, som leder forebyggende seksjon ved Sentrum politistasjon.\n\nHan sier at slike treff dukker opp av og til. Stadige hevnoppgj\u00f8r fra tidligere episoder f\u00f8rer til en runddans politiet n\u00e5 fors\u00f8ker \u00e5 stanse. De involverte er ofte gjengangere.\n\nP\u00e5 sp\u00f8rsm\u00e5l om dette sammenst\u00f8tet var \u00abetnisk norske ungdommer\u00bb mot \u00abinnvandrerungdom\u00bb, svarer Tveit f\u00f8lgende:\n\nP\u00e5 videre sp\u00f8rsm\u00e5l om det generelt sett i slike sammenst\u00f8t er \u00abinnvandrerungdom\u00bb mot \u00abetnisk norsk ungdom\u00bb, svarer Tveit:\n\nI Asker har de satt igang et stort prosjekt for \u00e5 kartlegge den \u00f8kende ungdomsvolden. Politioverbetjent Trine Svart\u00e5s leder arbeidet. Hun sier:\n\nM\u00e5let er \u00e5 f\u00e5 st\u00f8rre oversikt over disse gjengene. Fra f\u00f8r vet politiet ganske mye om den indre kjerne, alts\u00e5 de mest aktive personene.\n\nP\u00e5 og rundt Borgen ungdomsskole i Asker pleide sl\u00e5ssing i dette omfanget \u00e5 v\u00e6re et betydelig problem. N\u00e5 har det if\u00f8lge Svart\u00e5s bedret seg mye der.\n\nHun forteller ogs\u00e5 om at disse sl\u00e5sskampene ofte blir filmet og senere lagt ut p\u00e5 nettet.\n\nSl\u00e5sskamper mellom barn og ungdom har blitt et st\u00f8rre og alvorlig problem. Mange personer er involvert, og enkelte av dem er s\u00e5 unge som ti \u00e5r.\n\nResett har ikke godtgjort noe kildegrunnlag for den alvorlige p\u00e5standen om at dette er innvandrerungdom p\u00e5 \u00abaktiv s\u00f8ken etter etnisk norsk ungdom som de kan jakte p\u00e5, true og banke opp\u00bb.\n\nKontakten med politiet som etterforsker de konkrete hendelsene Resett viser til, tilsier at det ikke er dekning for p\u00e5standen. Noen av sakene Resett nevner spesifikt er ikke ferdig etterforsket, og dette er grunnen til at vi ikke konkluderer med at p\u00e5standen er helt feil.\n\nUansett er det ikke dekning for p\u00e5standen fra Resett om at det \u00abi l\u00f8pet av de siste m\u00e5nedene har det tegnet seg et bilde av\u00bb en situasjon der innvandrerungdom \u00abjakter p\u00e5 etnisk norsk ungdom, som de kan true og banke opp\u00bb.\n\nPolitiet b\u00e5de i Follo, Asker, Stovner og i Oslo sentrum sier til Faktisk.no at det i disse sakene som regel er personer med blandet bakgrunn p\u00e5 begge sider av konfliktene. P\u00e5standen er derfor delvis feil.", "lang": "no"}