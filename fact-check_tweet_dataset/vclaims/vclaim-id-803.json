{"title": "Czy obni\u017canie lub wycofywanie podatku bankowego jest og\u00f3lnoeuropejskim trendem?", "subtitle": "Czy obni\u017canie lub wycofywanie podatku bankowego jest og\u00f3lnoeuropejskim trendem? Sprawdzamy co na ten temat powiedzia\u0142 Pawe\u0142 Arndt.", "author": "demagog.org.pl", "date": null, "vclaim_id": "vclaim-id-803", "url": "https://demagog.org.pl/wypowiedzi/czy-obnizanie-lub-wycofywanie-podatku-bankowego-jest-ogolnoeuropejskim-trendem/", "vclaim": "Czy obni\u017canie lub wycofywanie podatku bankowego jest og\u00f3lnoeuropejskim trendem?\n\nPodatek bankowy stosowany jest obecnie w kilkunastu krajach europejskich. Nie mo\u017cna jednak powiedzie\u0107, \u017ce obni\u017canie, lub ewentualne wycofywanie si\u0119, z tego podatku jest og\u00f3lnoeuropejskim trendem. St\u0105d, powy\u017csz\u0105 wypowied\u017a nale\u017cy uzna\u0107 za fa\u0142szyw\u0105.\n\nWartym zaznaczenia jest, \u017ce podatek bankowy w r\u00f3\u017cnych krajach ma r\u00f3\u017cne konstrukcje: w niekt\u00f3rych obejmuje pasywa, w innych aktywa, w jeszcze innych instrumenty pochodne. R\u00f3\u017cni\u0105 si\u0119 r\u00f3wnie\u017c cele tego podatku: w Austrii, Belgii, Niemczech, S\u0142owacji czy Szwecji pieni\u0105dze s\u0105 przeznaczane na fundusze stabilizacyjne. W pozosta\u0142ych krajach zasilaj\u0105 one bud\u017cet centralny. Nie mo\u017cna wi\u0119c w prosty spos\u00f3b por\u00f3wna\u0107 stawek podatkowych stosowanych w poszczeg\u00f3lnych krajach.\n\nStawki podatku bankowego zosta\u0142y por\u00f3wnane na podstawie danych z 2013 oraz 2015 roku. Stawki zawarte w obu zestawieniach zosta\u0142y por\u00f3wnane ze sob\u0105 i prezentuj\u0105 si\u0119 w nast\u0119puj\u0105cy spos\u00f3b:\n\u2022 None Austria (od stycznia 2011) \u2013 stawka podatku zale\u017cna od danych z pierwszych 3 kwarta\u0142\u00f3w i ko\u0144ca roku kalendarzowego\n\u2022 None Belgia (od stycznia 2012) \u2013 stawka nie zmieni\u0142a si\u0119\n\u2022 None Francja (od stycznia 2011) \u2013 stawka stopniowa spada, \u017ceby osi\u0105gn\u0105\u0107 0,141% w 2019 roku\n\u2022 None Holandia (od pa\u017adziernika 2012) \u2013 stawka nie zmieni\u0142a si\u0119\n\u2022 None Niemcy (od stycznia 2011) \u2013 stawka nie zmieni\u0142a si\u0119\n\u2022 None \u0141otwa (od stycznia 2011) \u2013 stawka wzros\u0142a w 2012, od tamtego czasu nie zmieni\u0142a si\u0119\n\u2022 None Portugalia (od stycznia 2011) \u2013 stawka nie zmieni\u0142a si\u0119\n\u2022 None Szwecja (od 30 grudnia 2009) \u2013 w 2011 stawka wzros\u0142a, od tego czasu nie zmieni\u0142a si\u0119", "lang": "pl"}