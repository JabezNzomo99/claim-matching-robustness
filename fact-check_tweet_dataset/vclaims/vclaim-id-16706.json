{"title": "Czy Federica Mogherini nale\u017ca\u0142a do m\u0142odzie\u017c\u00f3wki partii komunistycznej we W\u0142oszech?", "subtitle": "Czy Federica Mogherini nale\u017ca\u0142a do m\u0142odzie\u017c\u00f3wki partii komunistycznej we W\u0142oszech? Sprawdzamy co na ten temat powiedzia\u0142 Ryszard Czarnecki.", "author": "demagog.org.pl", "date": null, "vclaim_id": "vclaim-id-16706", "url": "https://demagog.org.pl/wypowiedzi/czy-federica-mogherini-nalezala-do-mlodziezowki-partii-komunistycznej-we-wloszech/", "vclaim": "Czy Federica Mogherini nale\u017ca\u0142a do m\u0142odzie\u017c\u00f3wki partii komunistycznej we W\u0142oszech?\n\nFederica Mogherini, urodzona w roku 1973, w wieku 15 lat do\u0142\u0105czy\u0142a do M\u0142odzie\u017cowej Federacji Komunistycznej W\u0142och (Federazione Giovanile Comunista Italiana, w skr\u00f3cie FGCI), kt\u00f3ra stanowi\u0142a m\u0142odzie\u017cowe zaplecze W\u0142oskiej Partii Komunistycznej (Partito Comunista Italiano). M\u0142odzie\u017c\u00f3wka zosta\u0142a rozwi\u0105zana w roku 1990, tu\u017c przed przekszta\u0142ceniem PCI w Demokratyczn\u0105 Parti\u0119 Lewicy (Democratici di Sinistra (DS). Nowo powsta\u0142e ugrupowanie opiera\u0142o swoj\u0105 dzia\u0142alno\u015b\u0107 o pogl\u0105dy socjalistyczne i proeuropejskie.\n\nFederica Mogherini by\u0142a zatem cz\u0142onkini\u0105 M\u0142odzie\u017cowej Federacji Komunistycznej W\u0142och przez okres 2 lat, pomi\u0119dzy 15 a 17 rokiem \u017cycia.\n\nJej p\u00f3\u017aniejsza aktywno\u015b\u0107, po przekszta\u0142ceniach na lewicy, kt\u00f3re mia\u0142y miejsce na pocz\u0105tku lat 90., zwi\u0105zana by\u0142a z ruchem socjalistycznym. W wieku 23 lat Mogherini, ju\u017c jako studentka politologii, do\u0142\u0105czy\u0142a do M\u0142odej Lewicy (Sinistra Giovanile), organizacji uznawanej za sukcesork\u0119 FGCI i stanowi\u0105cej m\u0142odzie\u017cowe zaplecze Demokratycznej Partii Lewicy. Jako aktywna cz\u0142onkini koncentrowa\u0142a swoj\u0105 dzia\u0142alno\u015b\u0107 na wsp\u00f3\u0142pracy ze \u015bwiatem uniwersyteckim i relacjach z innymi podmiotami.", "lang": "pl"}