{"title": "Davvero solo un italiano povero su 5 ha chiesto il reddito di cittadinanza?", "subtitle": "", "author": "pagellapolitica.it", "date": null, "vclaim_id": "vclaim-id-47258", "url": "https://pagellapolitica.it/dichiarazioni/8486/davvero-solo-un-italiano-povero-su-5-ha-chiesto-il-reddito-di-cittadinanza", "vclaim": "ha commentato su Twitter alcuni dati sul reddito di cittadinanza, scrivendo che \u00abgli italiani in povert\u00e0\u00bb sono 5 milioni e che \u00absolo un milione\u00bb ha fatto richiesta del sussidio.\n\nMa \u00e8 davvero cos\u00ec? Abbiamo verificato e il secondo numero \u00e8 poco preciso (ma anche sul primo vale la pena fare una puntualizzazione).\n\nIn realt\u00e0, il numero di italiani in povert\u00e0 assoluta \u00e8 pi\u00f9 basso, dal momento che tra i 5 milioni di poveri ci sono oltre un milione e 500 mila cittadini stranieri.\n\nSecondo i dati pi\u00f9 aggiornati dell\u2019Inps \u2013 che \u00e8 l\u2019istituto responsabile per l\u2019erogazione del reddito di cittadinanza \u2013 al 6 dicembre 2019 sono state avanzate un milione e 623 mila domande per ottenere il Rdc. Tra queste, in quella data 1.066.110 domande erano state accolte, 112.396 era ancora in lavorazione e 444.494 erano state respinte o cancellate.\n\nMa queste riguardano nuclei famigliari e non singoli individui. La differenza \u00e8 rilevante: in totale, infatti, al 6 dicembre 2019 erano quasi 2 milioni e 452 mila i beneficiari del reddito (o pensione) di cittadinanza. Dunque quasi la met\u00e0 di chi vive in condizione di povert\u00e0 assoluta.\n\n\u00abLa platea dei potenziali aventi diritto all\u2019RdC coincide solo in parte con quella degli individui classificabili come \u201cpoveri assoluti\u201d\u00bb, spiega la Banca d\u2019Italia nella sua Relazione Annuale, relativa al 2018 e pubblicata il 31 maggio 2019. \u00abTale parziale disallineamento dipende dal fatto che l\u2019eleggibilit\u00e0 al beneficio \u00e8 condizionata a requisiti reddituali, patrimoniali e di residenza, mentre la classificazione nella \u201cpovert\u00e0 assoluta\u201d si basa sui livelli di consumo familiare dichiarati in indagini statistiche\u00bb.\n\nPer questo motivo, la Relazione tecnica al decreto-legge n. 4 del 2018, che ha introdotto il RdC, aveva stimato circa un milione e 248 mila nuclei famigliari (tra italiani e stranieri) tra i potenziali beneficiari della misura, mentre secondo l\u2019Istat nel 2018 i nuclei in condizioni di povert\u00e0 assoluta erano in totale oltre 1,8 milioni.\n\nSecondo la deputata del Pd Lia Quartapelle, gli italiani poveri sono 5 milioni, e sono un milione di loro ha fatto domanda per ottenere il reddito di cittadinanza. Abbiamo verificato e questi numeri hanno alcune imprecisioni.\n\nIn secondo luogo, non \u00e8 vero che solo un milione di poveri ha fatto richiesta all\u2019Inps del Rdc. Questo dato \u2013 arrotondato per difetto \u2013 fa riferimento al numero dei nuclei che beneficiano del Rdc al 6 dicembre 2019, mentre il numero totale degli individui beneficiari in quella data era di quasi 2,5 milioni: oltre il doppio del milione citato da Quartapelle. Un mese fa, all\u2019Inps erano arrivate oltre 1,6 milioni di domande.", "lang": "it"}