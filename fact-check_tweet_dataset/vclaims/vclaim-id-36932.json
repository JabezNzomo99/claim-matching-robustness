{"title": "Quali Paesi Ue non rispettano il limite del 3% di deficit", "subtitle": "Secondo il leghista Claudio Borghi in Europa tutti sforano i parametri fissati dal Patto di Stabilit\u00e0. Vediamo se \u00e8 vero", "author": "www.agi.it", "date": "2019-05-29T07:47+0200", "vclaim_id": "vclaim-id-36932", "url": "https://www.agi.it/fact-checking/ue_deficit_tre_per_cento_chi_sfora-5560196/news/2019-05-29/", "vclaim": "Per prima cosa vediamo di capire meglio di cosa si sta parlando. Il parametro del 3% per il rapporto deficit/Pil dai trattati dell\u2019Unione europea e serve a impedire che gli Stati membri abbiano politiche economiche sbilanciate.\n\nAvere un rapporto negativo tra entrate e uscite significa che lo Stato spende pi\u00f9 di quanto non incassi e quindi deve fare debito pubblico per poter finanziare la propria spesa. In questo caso si parla di deficit. Al contrario, un rapporto positivo significa che lo Stato incassa pi\u00f9 di quanto spende e quindi pu\u00f2, ad esempio, diminuire il proprio debito pubblico. In questo caso si parla di surplus.\n\nIn particolare per quanto riguarda il deficit/Pil le regole si sono fatte poi ancora pi\u00f9 stringenti dopo la crisi economica con il Fiscal compact, ma questa \u00e8 una questione su cui non ci soffermiamo in questa occasione (avevamo l\u2019argomento).\n\nCominciamo a vedere quali e quanti Stati hanno violato il tetto del 3% nel 2018. Secondo , il servizio statistico della Commissione europea, solo un Paese \u00e8 andato al di sopra di questa asticella e si tratta di Cipro. Il piccolo Stato insulare ha infatti fatto registrare un dato del -4,8%.\n\nLa Romania poi \u00e8 arrivata al -3%, dunque esattamente al limite. Tutti gli altri Stati sono rimasti al di sotto della soglia. L\u2019Italia ad esempio ha fatto registrare un rapporto deficit/Pil del -2,1%.\n\nAltri Paesi hanno avuto addirittura un rapporto positivo (surplus), ad esempio la Germania (+1,7%), l\u2019Olanda (+1,5%) e la Grecia (+1,1%).\n\nPossiamo per\u00f2 ipotizzare che Borghi volesse dire che \u201cprima o poi\u201d tutti violano questo parametro. Premesso che violazioni temporanee, eccezionali e di lieve entit\u00e0 sono tollerate dalla , andiamo a vedere quali Stati negli anni successivi alla crisi economica hanno violato questa regola.\n\nNon considereremo invece gli anni della crisi economica (2009-2013) in quanto si \u00e8 trattato di una situazione eccezionale in cui l\u2019intera Unione europea si \u00e8 trovata ad avere un superiore al tetto del 3%: -6,6% nel 2009, -6,4% nel 2010, -4,6% nel 2011, -4,3% nel 2012 e -3,3% nel 2013.\n\nNel 2018, come abbiamo visto, solo Cipro ha violato il parametro. Nel 2017 lo ha violato, e di poco, solo la Spagna (-3,1%) e il Portogallo si \u00e8 fermato al limite (-3%). Nel 2016 troviamo fuori dai parametri ancora la Spagna (-4,5%) e la Francia (-3,5%). Nel 2015 la lista si allunga e arriva a sei Paesi: oltre a Spagna (-5,3%) e Francia (-3,6%), sforano il tetto anche la Grecia (-5,6%), la Croazia (-3,2%), il Regno Unito (-4,2%) e il Portogallo (-4,4%).\n\nCome appare evidente, pi\u00f9 ci si avvicina agli anni della crisi, pi\u00f9 aumentano i Paesi che hanno violato le regole e specularmente pi\u00f9 ce ne si allontana pi\u00f9 diminuiscono. In ogni caso possiamo dire che, negli ultimi cinque anni, poco meno della met\u00e0 degli Stati membri Ue (13 su 28) hanno violato il tetto del 3% al rapporto deficit/Pil.\n\nCuriosamente quella percentuale di deficit/Pil \u00e8 quella attribuita dalla Commissione all\u2019Italia nel 2020, quando stando alle previsioni saremo noi l\u2019unico altro Paese, oltre alla Romania, a violare questo parametro.\n\nBorghi fa poi l\u2019esempio del Portogallo, che nell\u2019ultimo decennio avrebbe avuto \"il doppio del nostro deficit\". Tra il 2009 e il 2018 il Portogallo un rapporto deficit/Pil uguale o superiore al doppio di quello italiano in tre occasioni: nel 2010 (-11,2% contro -4,2%), nel 2011 (-7,4% contro -3,7%) e nel 2014 (-7,2% contro -3%).\n\nNelle quattro annate restanti il rapporto \u00e8 stato nettamente inferiore al doppio e, anzi, nel 2018 il rapporto deficit/Pil dell\u2019Italia (-2,1%) \u00e8 stato il quadruplo abbondante di quello del Portogallo (-0,5%).\n\nBorghi critica anche chi ritiene il Portogallo un \u201cmodello virtuoso\u201d. Bisogna per\u00f2 specificare che il \u201cmodello Portogallo\u201d - nato col governo Costa, in carica da fine 2015 - pu\u00f2 essere valutato solo sul triennio 2016-2018. In questi anni il deficit/Pil del Paese iberico \u00e8 stato complessivamente inferiore al nostro (5,5 punti contro 7 punti) e in due anni su tre il Portogallo ha fatto meglio dell\u2019Italia.\n\nNon solo. Secondo le citate della Commissione europea, il Portogallo nel 2019 avr\u00e0 un rapporto deficit/Pil allo 0,4% (contro il 2,5% italiano) e nel 2020 addirittura dello 0,1% (contro il 3,5% italiano, anche se questo dato come abbiamo visto non conteggia l\u2019aumento dell\u2019Iva).\n\nClaudio Borghi fa un\u2019affermazione imprecisa. Non \u00e8 vero che \"tutti\" i Paesi Ue violino il parametro del 3% di deficit/Pil: l\u2019anno scorso solo un Paese (Cipro) era al di sopra di questa soglia e nel 2019 si prevede che solo due Paesi (Francia e Romania) facciano lo stesso.\n\nAnche sul Portogallo, si pu\u00f2 fare qualche appunto a Borghi: \u00e8 vero che negli ultimi 10 anni il rapporto deficit/Pil del Paese iberico \u00e8 stato diverse volte pi\u00f9 o meno il doppio di quello italiano. Ma non si pu\u00f2 associare questo risultato al \u201cmodello Portogallo\u201d, inteso come un governo di sinistra-sinistra che fa una politica economica gradita a Bruxelles. Il governo Costa \u00e8 infatti in carica da fine 2015, e se si guarda ai risultati del triennio 2016-2018, e alle previsioni per gli anni successivi, si capisce perch\u00e9 venga considerato un modello virtuoso.", "lang": "it"}