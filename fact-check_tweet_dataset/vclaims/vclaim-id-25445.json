{"title": "Kadri Veseli i ha fjal\u00ebt p\u00ebr largim t\u00eb njer\u00ebzve me aktakuza nga PDK-ja", "subtitle": "", "author": "kallxo.com", "date": null, "vclaim_id": "vclaim-id-25445", "url": "https://kallxo.com/krypometer/kadri-veseli-i-ha-fjalet-per-largim-te-njerezve-me-aktakuza-nga-pdk-ja/", "vclaim": "M\u00eb t\u00eb marr\u00eb mandatin e dyt\u00eb n\u00eb krye t\u00eb Partis\u00eb Demokratike t\u00eb Kosov\u00ebs, Kadri Veseli kishte marr\u00eb vendim q\u00eb t\u00eb ndaj\u00eb rrug\u00ebt me njer\u00ebzit me aktakuza q\u00eb nd\u00ebrlidhen me dyshime p\u00ebr keqp\u00ebrdorim t\u00eb pozit\u00ebs zyrtare, korrupsion, ose nepotiz\u00ebm.\n\nKreu i PDK-s\u00eb po ashtu ka konfirmuar se partia q\u00eb drejton nuk do t\u00eb kandidoj\u00eb e as nuk do t\u00eb mb\u00ebshtes\u00eb kandidat\u00ebt e asnj\u00eb subjekti politik q\u00eb kan\u00eb aktakuza t\u00eb konfirmuara.\n\n\u201cPDK nuk do t\u00eb kandidoj\u00eb persona t\u00eb cil\u00ebt kan\u00eb aktakuza q\u00eb nd\u00ebrlidhen me dyshime p\u00ebr keqp\u00ebrdorim t\u00eb pozit\u00ebs zyrtare, korrupsion, ose nepotiz\u00ebm, n\u00eb asnj\u00eb pozit\u00eb publike. Dhe, as nuk do t\u2019i mb\u00ebshtes\u00eb kandidat\u00ebt e till\u00eb q\u00eb mund t\u00eb propozohen nga partit\u00eb tjera ose qytetar\u00ebt\u201d, tha Veseli.", "lang": "sq"}