{"title": "Czy w \u017cyciu publicznym jest za ma\u0142o kobiet?", "subtitle": "Czy w \u017cyciu publicznym jest za ma\u0142o kobiet? Sprawdzamy co na ten temat powiedzia\u0142 Micha\u0142 W\u00f3jcik. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-16134", "url": "https://demagog.org.pl/wypowiedzi/czy-w-zyciu-publicznym-jest-za-malo-kobiet/", "vclaim": "Komitet Praw Cz\u0142owieka ONZ w punkcie 21 raportu do sprawozdania okresowego Rzeczypospolitej Polskiej stwierdza: \u201eKomitet ponownie wyra\u017ca zaniepokojenie: a) ograniczonym udzia\u0142em kobiet w \u017cyciu publicznym i politycznym oraz w sektorze prywatnym\u201d. (ang. \u201eThe Committee reiterates its concern about: a) the limited participation of women in public and political life and the private sector\u201d).\n\nWed\u0142ug informacji dost\u0119pnych na dzie\u0144 7 listopada 2016 roku na stronach Kancelarii Prezesa Rady Ministr\u00f3w oraz poszczeg\u00f3lnych ministerstw mo\u017cna stwierdzi\u0107, \u017ce stanowisko prezesa Rady Ministr\u00f3w pe\u0142ni kobieta \u2013 Beata Szyd\u0142o. W odniesieniu do wszystkich urz\u0119d\u00f3w \u2013 stanowiska ministerialne, sekretarzy lub podsekretarzy stanu w ministerstwach pe\u0142ni 121 os\u00f3b, z czego 19 stanowisk zajmuj\u0105 kobiety. Stosunek kobiet do m\u0119\u017cczyzn wynosi 102:19. Zgodnie z tymi informacjami, nie mo\u017cna stwierdzi\u0107, \u017ce co trzeci minister w rz\u0105dzie Beaty Szyd\u0142o jest kobiet\u0105.\n\nAnalizuj\u0105c jedynie ministr\u00f3w zasiadaj\u0105cych w rz\u0105dzie \u2013 na 22 stanowiska 6 z nich zajmuj\u0105 kobiety. Stosunek kobiet do m\u0119\u017cczyzn wynosi 22:6. Zgodnie z tymi informacjami, r\u00f3wnie\u017c w tym przypadku nie mo\u017cna stwierdzi\u0107, \u017ce co trzeci minister w rz\u0105dzie Beaty Szyd\u0142o jest kobiet\u0105.\n\nWypowied\u017a uznajemy za manipulacj\u0119, poniewa\u017c zgodnie z wypowiedzi\u0105 Micha\u0142a W\u00f3jcika Komitet Praw Cz\u0142owieka, istotnie, poruszy\u0142 kwesti\u0119 partycypacji kobiet w \u017cyciu publicznym, jednak wiceminister pomyli\u0142 si\u0119 co do liczby kobiet w rz\u0105dzie Beaty Szyd\u0142o.", "lang": "pl"}