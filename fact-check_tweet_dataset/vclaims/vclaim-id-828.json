{"title": "Ile wynosi\u0142a relacja d\u0142ugu do PKB za rz\u0105d\u00f3w PO?", "subtitle": "Ile wynosi\u0142a relacja d\u0142ugu do\u00a0PKB za\u00a0rz\u0105d\u00f3w PO? Sprawdzamy co na ten temat powiedzia\u0142 Marcin Kierwi\u0144ski. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-828", "url": "https://demagog.org.pl/wypowiedzi/ile-wynosila-relacja-dlugu-do-pkb-za-rzadow-po/", "vclaim": "Ile wynosi\u0142a relacja d\u0142ugu do PKB za rz\u0105d\u00f3w PO?\n\nW okresie rz\u0105d\u00f3w PO (lata 2007-2015) relacja d\u0142ugu publicznego do PKB by\u0142a rzeczywi\u015bcie znacz\u0105co ni\u017csza od \u015bredniej wielko\u015bci dla Unii Europejskiej. Obrazuje to poni\u017cszy wykres:\n\nPodane przez pos\u0142a Kierwi\u0144skiego dane (51% i 91%) odnosz\u0105 si\u0119 prawdopodobnie tylko do 2015 r. W ostatnim roku rz\u0105d\u00f3w PO, d\u0142ug publiczny w Polsce rzeczywi\u015bcie osi\u0105gn\u0105\u0142 warto\u015b\u0107 51,3%, w tym samym roku \u015brednia dla Unii Europejskiej (28 pa\u0144stw) wynosi\u0142a 85,2%, a dla strefy euro (19 pa\u0144stw) wynosi\u0142a 90,7%.\n\nPrzedstawione wi\u0119c w wypowiedzi dane po pierwsze nie dotycz\u0105 ca\u0142ego okresu rz\u0105d\u00f3w PO, a po drugie dotycz\u0105 nie \u015bredniej warto\u015bci d\u0142ugu w relacji do PKB dla Unii Europejskiej, tylko dla strefy euro.", "lang": "pl"}