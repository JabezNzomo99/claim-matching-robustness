{"title": "Davvero meno di un detenuto su cento \u00e8 in carcere per", "subtitle": "", "author": "pagellapolitica.it", "date": null, "vclaim_id": "vclaim-id-25890", "url": "https://pagellapolitica.it/dichiarazioni/8113/davvero-meno-di-un-detenuto-su-cento-e-in-carcere-per-reati-dei-colletti-bianchi", "vclaim": "In questo caso, i reati dei colletti bianchi riguardano illeciti penali che non contemplano l\u2019uso della violenza e che possono essere commessi soltanto da individui con posizioni di responsabilit\u00e0 all\u2019interno di aziende e pubbliche amministrazioni. Tra questi crimini rientrano, per esempio, la corruzione, la frode, l\u2019appropriazione indebita, la truffa e il falso in bilancio.\n\nIn passato Bonafede si era gi\u00e0 occupato del tema. In un articolo del 17 giugno 2018 sul \u2013 intitolato \"I corrotti devono andare in carcere\" \u2013 il ministro della Giustizia aveva scritto che il numero dei detenuti \u00abper reati contro la P.A. dei cosiddetti \"colletti bianchi\"\u00bb \u00e8 di 370, lo 0,6 per cento del totale.\n\nLa percentuale \u00e8 la stessa citata da Bonafede a , dove quindi il ministro, con l'espressione \"reati dei colletti bianchi\", faceva molto probabilmente riferimento al gruppo specifico dei \"reati contro la Pubblica amministrazione\" \u2013 per esempio peculato e malversazione.\n\nSecondo i dati del ministero di Giustizia, al 31 dicembre 2017 erano in carcere 57.608 individui tra uomini e donne, condannati in via definitiva o in attesa di giudizio. Di questi, secondo i dati Istat, 370 individui erano detenuti per \u201cpeculato, malversazione e altri delitti dei pubblici ufficiali contro la pubblica amministrazione\u201d.\n\nSecondo l'ultimo rapporto (pubblicato a marzo 2018) in Italia, al primo settembre 2016, 363 persone erano in carcere in via definitiva per \"reati finanziari o economici\". Poich\u00e9 i detenuti con sentenza definitiva \u2013 un sottoinsieme del totale dei detenuti nel nostro Paese a quella data erano 35.147, la percentuale di individui che avevano commesso reati di questo genere, che potremmo di nuovo considerare \"dei colletti bianchi\", equivaleva a poco pi\u00f9 dell\u20191 per cento.\n\nSe paragonato per\u00f2 con i numeri di altri Paesi europei, il dato sui detenuti con condanna definitiva per reati economici e finanziari sembra essere un\u2019anomalia italiana. L'Italia \u00e8 infatti a 5,3 punti percentuali di distanza dalla media dei 47 membri del Consiglio d\u2019Europa, che nel 2016 era del 6,3 per cento. Paesi come Germania e Francia hanno una percentuale di \"colletti bianchi\" nelle carceri addirittura maggiore, rispettivamente con il 13,2 per cento e il 5,8 per cento.\n\nSecondo il deputato del M5S Bonafede, solamente lo 0,6 per cento dei detenuti \u00e8 in carcere per i \"reati dei colletti bianchi\". Questa espressione, per\u00f2, non ha una definizione precisa e condivisa.\n\nSe per \"reati dei colletti bianchi\" intendiamo alcuni reati contro la Pubblica amministrazione come il peculato e la malversazione, il dato citato dal ministro della Giustizia \u00e8 giusto: a fine 2017, 370 individui su 57.608 erano detenuti \u2013 con sentenza definitiva o in attesa di giudizio \u2013 per reati di questo tipo.\n\nAnche utilizzando definizioni diverse, e considerando solo i casi di condanna definitiva, il risultato non cambia di molto. Come certifica anche il Consiglio d'Europa, in Italia circa un detenuto su 100 \u00e8 in carcere per reati riconducibili a questioni economiche e finanziarie.", "lang": "it"}