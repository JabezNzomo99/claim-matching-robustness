{"title": "Quante armi vende l\u2019Italia alla Turchia?", "subtitle": "", "author": "pagellapolitica.it", "date": null, "vclaim_id": "vclaim-id-48955", "url": "https://pagellapolitica.it/dichiarazioni/8414/quante-armi-vende-litalia-alla-turchia", "vclaim": "\u00c8 davvero cos\u00ec? Quali e quante armi esporta l\u2019Italia in Turchia? Abbiamo verificato.\n\nL\u2019esportazione e l\u2019importazione di \u201cmateriali d\u2019armamento\u201d sono disciplinate dalla legge 185/1990 (e successive modifiche). L\u2019applicazione della legge \u00e8 garantita dall\u2019Autorit\u00e0 nazionale - UAMA (Unit\u00e0 per le autorizzazioni dei materiali d\u2019armamento), che fa parte del Ministero degli Esteri.\n\nIn sintesi, le autorizzazioni avvengono \u00abnell\u2019ambito delle direttive di Governo e Parlamento\u00bb, sono pi\u00f9 semplici per i Paesi Ue e Nato (l\u2019alleanza di cui fa parte anche la Turchia) e in generale \u00abl\u2019Italia agisce in stretto raccordo con gli altri Paesi Membri dell\u2019Ue, con i quali vi sono incontri periodici di consultazione operativa a Bruxelles, nonch\u00e9 in un quadro di coordinamento con i nostri principali alleati\u00bb.\n\nDavanti alla Turchia ci sono solamente il Qatar (1,9 miliardi abbondanti nel 2018) e il Pakistan (682,9 milioni). Dietro troviamo invece gli Emirati Arabi Uniti (220,3 milioni), la Germania (218,1 milioni), gli Stati Uniti (192,2 milioni) e la Francia (144,3 milioni).\n\nL\u2019autorizzazione di vendita di armi alla Turchia \u00e8 oltretutto andata in forte crescita negli ultimi anni. Dagli 11,4 milioni di euro del 2013, quando la Turchia era ventottesima nella classifica dei Paesi destinatari del nostro export di armamenti, siamo passati a 52,5 milioni nel 2014, 128,8 milioni nel 2015, 133,4 milioni nel 2016, 266,1 milioni nel 2017 e - come detto - 362,3 milioni nel 2018.\n\nCome riporta la relazione presentata al Parlamento, nella categoria \u201carmamenti\u201d vengono in generale inclusi anche strumentazioni che non sono direttamente utilizzabili sui campi di battaglia. Tra questi rientrano \u2013 ad esempio \u2013 le \u00abcorazzature o equipaggiamenti di protezione e costruzione\u00bb e le \u00abapparecchiature criogeniche\u00bb, ovvero le protezioni di una nave o di un mezzo \u2013 per un carro armato, le corazzature sono composte di lamiere di acciaio di diverso spessore saldate tra loro per proteggere l\u2019equipaggio, l\u2019armamento e il motore - e le apparecchiature che servono a trasportare o utilizzare materiali a bassissime temperature.\n\n\u00c8 per\u00f2 vero che, sul totale dell\u2019export di armi italiano, Ankara nel 2018 abbia pesato per il 7,6 per cento circa le autorizzazioni e per il 6,5 per cento circa le effettive consegne. Una quota superiore al \u201cnulla\u201d di cui parla Crosetto ma comunque piuttosto ridotta. Per Crosetto nel complesso un \u201cN\u00ec\u201d.", "lang": "it"}