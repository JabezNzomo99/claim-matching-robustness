{"title": "Czy polskie PKB spada?", "subtitle": "Czy polskie PKB spada? Sprawdzamy co na ten temat powiedzia\u0142 Marcin Kierwi\u0144ski. Czy jego s\u0142owa s\u0105 zgodne z prawd\u0105? Odpowied\u017a znajdziecie w naszej analizie.", "author": "demagog.org.pl", "date": null, "vclaim_id": "vclaim-id-827", "url": "https://demagog.org.pl/wypowiedzi/czy-polskie-pkb-spada/", "vclaim": "Wed\u0142ug danych GUS z tzw. szybkiego szacunku produktu krajowego brutto za pierwszy kwarta\u0142 2016 roku, PKB wyr\u00f3wnany sezonowo (w cenach sta\u0142ych przy roku odniesienia 2010) wr\u00f3s\u0142 o 2,5% w por\u00f3wnaniu z analogicznym okresem roku ubieg\u0142ego i jednocze\u015bnie zmala\u0142 o 0,1% w por\u00f3wnaniu z IV kwarta\u0142em 2015 roku.\n\nWed\u0142ug tego samego szacunku PKB niewyr\u00f3wnany sezonowo (wyra\u017cony w cenach \u015bredniorocznych z roku 2015), wzr\u00f3s\u0142 o 3 proc. w por\u00f3wnaniu z pierwszym kwarta\u0142em roku 2015.\n\nNale\u017cy zwr\u00f3ci\u0107 uwag\u0119 na to, \u017ce powy\u017csze dane s\u0105 wst\u0119pne i mog\u0105 si\u0119 zmieni\u0107: pierwszy regularny szacunek PKB za pierwszy kwarta\u0142 2016 zostanie opublikowany 31 maja 2016.\n\nDane GUS odbiegaj\u0105 od pierwszych szacunk\u00f3w Ministerstwa Rozwoju, wed\u0142ug kt\u00f3rych wzrost PKB w pierwszym kwartale 2016 roku mia\u0142 wynie\u015b\u0107 3,8%.", "lang": "pl"}