{"title": "Qualcosa non torna nei dati di Tajani sull'export verso il Canada", "subtitle": "", "author": "pagellapolitica.it", "date": null, "vclaim_id": "vclaim-id-12025", "url": "https://pagellapolitica.it/dichiarazioni/8161/qualcosa-non-torna-nei-dati-di-tajani-sullexport-verso-il-canada", "vclaim": "Durante il suo intervento ha parlato del CETA, un accordo commerciale che regola i rapporti economici tra l\u2019Unione europea e il Canada. L\u2019esponente di Forza Italia si \u00e8 dichiarato favorevole alla ratifica da parte dell\u2019Italia e ha sottolineato come le esportazioni verso il Canada abbiano visto, negli ultimi anni, un aumento: pi\u00f9 otto per cento lo \u00abscorso anno\u00bb e quasi undici per cento \u00abquest\u2019anno\u00bb.\n\nA febbraio 2017 \u00e8 stato approvato dal Parlamento europeo il CETA ( ), un accordo tra l\u2019Unione europea e il Canada. Entrato in vigore in via provvisoria il 21 settembre 2017, l\u2019accordo \u00e8 in attesa della ratifica da parte dei singoli Stati membri Ue per avere piena attuazione.\n\nCome abbiamo scritto in una precedente analisi, le principali novit\u00e0 contenute nell'accordo sono la riduzione delle tariffe doganali commerciali tra l'Unione europea e il Canada, e una maggiore attenzione al rispetto delle norme europee in settori come i diritti dei lavoratori, il rispetto dell'ambiente e la sicurezza igienico-sanitaria dei prodotti alimentari.\n\nIl 14 giugno 2018 il ministro per le Politiche Agricole Gian Marco Centinaio si era dichiarato contrario alla ratifica del trattato. Dopo qualche giorno, il 17 giugno 2018, anche il ministro dell\u2019Interno e vicepremier Matteo Salvini aveva espresso le proprie perplessit\u00e0 affermando che \u00abil CETA, tanto per cominciare, legittima l\u2019 , la contraffazione dei prodotti italiani. Apre il mercato ai e alle . E apre il mercato al grano canadese sulla cui qualit\u00e0 \u00e8 legittimo qualche dubbio\u00bb.\n\nLa Coldiretti ha annunciato una mobilitazione per opporsi alla possibile ratifica del Parlamento italiano e si sono dichiarate contrarie anche diverse associazioni e sindacati come la CGIL, l'ARCI e Legambiente.\n\nAll\u2019interno del Contratto di governo stipulato da Lega e M5s si parla anche del CETA e si promette l\u2019opposizione \u00abagli aspetti che comportano un eccessivo affievolimento della tutela dei diritti dei cittadini, oltre a una lesione della corretta e sostenibile concorrenza sul mercato interno\u00bb.\n\nAntonio Tajani si \u00e8 invece recentemente espresso a favore del CETA. L'esponente di Forza Italia ha sottolineato come le esportazioni italiane in Canada siano cresciute facendo riferimento ai dati dello \u00abscorso anno\u00bb e di \u00abquest\u2019anno\u00bb.\n\nTajani ha partecipato a il 21 gennaio 2019. Ci sembra improbabile che parlando di \u00abquest\u2019anno\u00bb possa aver fatto riferimento ai soli dati relativi l'export italiano dei primi venti giorni del 2019. Non siamo infatti stati in grado di trovare delle informazioni tanto specifiche. Ci sembra, invece, pi\u00f9 verosimile, che il presidente del Parlamento europeo volesse prendere come riferimento il 2018 (\u00abquest\u2019anno\u00bb - o, pi\u00f9 correttamente, l'anno appena concluso) e il 2017 (lo \u00abscorso anno\u00bb).\n\nIl 22 dicembre 2018 il ministero dello Sviluppo economico ha pubblicato le ultime statistiche relative alle importazioni e alle esportazioni che hanno interessato l'Italia.\n\nSecondo quanto riportato dal Mise nel 2016 il totale delle esportazioni verso il Canada \u00e8 risultato pari a 3.697 miliardi di euro; nel 2017 la cifra \u00e8 cresciuta raggiungendo un valore totale pari a 3.929 miliardi di euro e registrando, quindi, un aumento pari al 6,3 per cento. Questo stesso aumento percentuale \u00e8 confermato anche dagli ultimi dati disponibili Eurostat.\n\nIl primo dato riportato da Antonio Tajani e, quindi, un aumento dell'8 per cento delle esportazioni italiane in Canada, trova conferma nelle cifre condivise lo scorso giugno dal governo canadese e relative al 2017. Secondo quanto riportato, le importazioni canadesi dall'Italia sono cresciute tra il 2016 e il 2017 dell'otto per cento raggiungendo il valore totale di 8,15 miliardi di dollari canadesi - che corrispondono a circa 5,37 miliardi di euro.\n\nLa cifra riportata dal governo canadese risulta in linea con quanto comunicato alcuni mesi prima dall'Ambasciata italiana ad Ottawa. In occasione dell'evento \"Sistema Italia\" tenutosi il 27 gennaio 2018, \u00e8 stato infatti comunicato che tra gennaio e novembre 2017 le esportazioni italiane verso il Canada erano cresciute del 7,5 per cento. Un dato non lontano dall'8% finale.\n\n\"Sistema Italia\" \u00e8 un evento indetto dall'Ambasciatore italiano in Canada che coinvolge i maggiori enti che si occupano di promuovere i legami tra l'Italia e il Canada, tra cui Ministero della Difesa, ICE, ENIT, le Camere di Commercio italiane, la Banca d'Italia, e alcune delle pi\u00f9 importanti aziende italiane operanti nello Stato.\n\nIl secondo dato presente nella dichiarazione rilasciata dal presidente del Parlamento europeo riporta una crescita dell'undici per cento delle esportazioni italiane in Canada. Non \u00e8 ancora possibile consultare dei rapporti che prendano in esame l'andamento dei commerci nell'intero 2018, e quello del Mise che abbiamo citato d\u00e0 un dato nettamente inferiore.\n\n\n\nCome \u00e8 evidente, i dati relativi all'export Italia-Canada condivisi dal ministero dello Sviluppo economico e da Eurostat non sono in linea con quelli riportati dal governo canadese e dai comunicati stampa dell'Ambasciata italiana a Ottawa e dalla Farnesina.\n\nAntonio Tajani ha dichiarato che le esportazioni italiane verso il Canada sono aumentate: \u00abpi\u00f9 otto per cento lo scorso anno e quasi pi\u00f9 undici per cento quest\u2019anno\u00bb.\n\nIl presidente del Parlamento europeo \u00e8 impreciso nei riferimenti temporali: i dati che riporta fanno riferimento all'andamento delle esportazioni nel 2018 e nel 2017 e non nel 2019 e nel 2018 come sembrerebbe prendendo alla lettera la sua dichiarazione.\n\nPer quanto riguarda, poi, il 2018, non siamo riusciti a trovare dei dati che comprendano l'intero anno. Secondo quanto condiviso dall'Ambasciata italiana ad Ottawa e dalla Farnesina, nei primi nove mesi dell'anno le esportazioni sono cresciute del 12 per cento rispetto all'anno precedente. Questa cifra risulta, quindi, superiore a quanto dichiarato da Tajani. In compenso secondo il Mise la crescita nei primi nove mesi del 2018 \u00e8 stata anche inferiore, in percentuale, di quella del 2017.", "lang": "it"}