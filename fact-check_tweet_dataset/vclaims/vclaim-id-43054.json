{"title": "Bonafede sbaglia su quanti processi vanno in prescrizione ogni anno", "subtitle": "", "author": "pagellapolitica.it", "date": null, "vclaim_id": "vclaim-id-43054", "url": "https://pagellapolitica.it/dichiarazioni/8528/bonafede-sbaglia-su-quanti-processi-vanno-in-prescrizione-ogni-anno", "vclaim": "Oltretutto, con le modifiche contenute nel cosiddetto \u201clodo Conte bis\u201d \u2013 l\u2019accordo trovato tra M5s, Pd e Leu, ma osteggiato duramente da Italia Viva \u2013 l\u2019impatto della riforma sarebbe ulteriormente depotenziato. Secondo il \u201clodo Conte bis\u201d, infatti, la prescrizione si sospenderebbe solo per chi viene condannato in primo grado, e non per chi viene assolto, e oltretutto per chi venisse assolto in appello dopo essere stato condannato in primo grado, non solo la prescrizione riprenderebbe a scorrere ma verrebbe anche conteggiato con effetto retroattivo il tempo in cui \u00e8 stata sospesa dopo la condanna di primo grado.\n\nAl di l\u00e0 di questo, non abbiamo numeri precisi sulle assoluzioni e le condanne nei vari gradi di giudizio interessati, ma \u00e8 facilmente intuibile che l\u2019impatto della riforma sarebbe, se fosse approvato il \u201clodo Conte bis\u201d, ancora inferiore a quello sopra descritto.", "lang": "it"}