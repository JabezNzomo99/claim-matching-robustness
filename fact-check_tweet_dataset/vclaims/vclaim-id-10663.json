{"title": "W jaki spos\u00f3b rozpatrywane s\u0105 skargi w TK?", "subtitle": "W jaki spos\u00f3b rozpatrywane s\u0105 skargi w TK? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10663", "url": "https://demagog.org.pl/wypowiedzi/w-jaki-sposob-rozpatrywane-sa-skargi-w-tk/", "vclaim": "W jaki spos\u00f3b rozpatrywane s\u0105 skargi w TK?\n\nZgodnie z art. 80 ust. 2 Ustawy o Trybunale Konstytucyjnym Trybuna\u0142 Konstytucyjny wyznacza termin rozprawy lub posiedzenia niejawnego, na kt\u00f3rym rozpatrzy wniosek, pytanie prawne lub skarg\u0119, wed\u0142ug kolejno\u015bci wp\u0142ywu sprawy do Trybuna\u0142u. Natomiast przepis ten b\u0119dzie mi\u0119dzy innymi przedmiotem rozprawy przed Trybuna\u0142em Konstytucyjnym we wtorek (08.03.2016). Jak wynika z komunikatu przed rozpraw\u0105 na wniosek grupy pos\u0142\u00f3w z 31 grudnia TK zajmie si\u0119 r\u00f3wnie\u017c tym przepisem:\n\n\u201cprzepis art. 80 ust. 2 ustawy z dnia 25 czerwca 2015 roku o Trybunale Konstytucyjnym , w brzmieniu nadanym przez art. 1 pkt 10 Nowelizacji \u2013 jest niezgodny z art. 2, art. 173 w zwi\u0105zku z art. 10 oraz z wyra\u017con\u0105 w Preambule Konstytucji RP zasad\u0105 sprawno\u015bci dzia\u0142ania instytucji publicznych, a w zakresie, w jakim obejmuje wnioski dotycz\u0105ce zgodno\u015bci z Konstytucj\u0105 ustawy bud\u017cetowej albo ustawy o prowizorium bud\u017cetowym kierowane do Trybuna\u0142u Konstytucyjnego przez Prezydenta Rzeczypospolitej Polskiej \u2013 tak\u017ce z art. 224 ust. 2 Konstytucji RP\u201d.\n\nWypowied\u017a uznajemy za prawdziw\u0105, poniewa\u017c chocia\u017c istniej\u0105 pewne w\u0105tpliwo\u015bci, co do konstytucyjno\u015bci tego przepisu, to tylko Trybuna\u0142 Konstytucyjny mo\u017ce w ostatecznym wyroku oceni\u0107 jego niezgodno\u015b\u0107 z ustaw\u0105 zasadnicz\u0105. W takim razie na moment, w kt\u00f3rym Patryk Jaki, o tym m\u00f3wi\u0142 przepis obowi\u0105zywa\u0142 jako zgodny z konstytucj\u0105.", "lang": "pl"}