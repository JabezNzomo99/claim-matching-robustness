{"title": "\u0179r\u00f3d\u0142a finansowania w projektach ustaw - fact-check Cezarego Tomczyka", "subtitle": "Cezary Tomczyk wskaza\u0142, \u017ce wymagane podanie \u017ar\u00f3d\u0142a finansowania w ustawie zosta\u0142o wprowadzone przez PO. Czy Cezary Tomczyk m\u00f3wi\u0142 prawd\u0119?", "author": "demagog.org.pl", "date": null, "vclaim_id": "vclaim-id-8038", "url": "https://demagog.org.pl/wypowiedzi/zrodla-finansowania-w-projektach-ustaw-fact-check-cezarego-tomczyka/", "vclaim": "Ju\u017c w uchwale Sejmu z dnia 30 lipca 1992 r. Regulamin Sejmu Rzeczpospolitej Polskiej zawarto art. 31 pkt 2 ppkt 5 o tre\u015bci:\n\n\u201c2. Do projektu ustawy do\u0142\u0105cza si\u0119 uzasadnienie, kt\u00f3re powinno:\n\n5) wskazywa\u0107 \u017ar\u00f3d\u0142a finansowania, je\u017celi projekt ustawy poci\u0105ga za sob\u0105 obci\u0105\u017cenie bud\u017cetu Pa\u0144stwa\u201d\n\nObowi\u0105zuje on od 1997 r. w zmienionym kszta\u0142cie do dzisiaj jako art. 34 pkt 2 ppkt 5 (przepis przeniesiony w 2002 r.) o tre\u015bci:\n\n\u201c2. Do projektu ustawy do\u0142\u0105cza si\u0119 uzasadnienie, kt\u00f3re powinno:\n\n5) wskazywa\u0107 \u017ar\u00f3d\u0142a finansowania, je\u017celi projekt ustawy poci\u0105ga za sob\u0105 obci\u0105\u017cenie bud\u017cetu pa\u0144stwa lub bud\u017cet\u00f3w jednostek samorz\u0105du terytorialnego\u201d.\n\nW zwi\u0105zku z tym przepisy dotycz\u0105ce podania \u017ar\u00f3d\u0142a finansowania za\u0142o\u017ce\u0144 przewidzianych w ustawie funkcjonuj\u0105 od lat. Je\u015bli chodzi o inne akty prawne nie istnieje podobne uregulowanie w akcie prawa powszechnie obowi\u0105zuj\u0105cym.\n\nJedynie ustawa z dnia 27 sierpnia 2009 r. o finansach publicznych nak\u0142ada w art. 50 ten obowi\u0105zek na akty prawne, jednak przyjmowane wy\u0142\u0105cznie przez Rad\u0119 Ministr\u00f3w:\n\n\u201cPrzyjmowane przez Rad\u0119 Ministr\u00f3w projekty ustaw oraz akty prawne, kt\u00f3rych skutkiem finansowym mo\u017ce by\u0107 zwi\u0119kszenie wydatk\u00f3w lub zmniejszenie dochod\u00f3w jednostek sektora finans\u00f3w publicznych w stosunku do wielko\u015bci wynikaj\u0105cych z obowi\u0105zuj\u0105cych przepis\u00f3w, zawieraj\u0105 w uzasadnieniu:\n\nWarto przy tym wskaza\u0107, \u017ce wobec ustaw RM istnia\u0142 on ju\u017c na podstawie rozporz\u0105dzenia Prezesa Rady Ministr\u00f3w z dnia 20 czerwca 2002 r. w sprawie \u201cZasad techniki prawodawczej\u201d, kt\u00f3re w \u00a7 1 pkt 2 ppkt 6 stanowi, \u017ce:", "lang": "pl"}