{"title": "Raggi e la crescita inesistente del Movimento 5 Stelle", "subtitle": "", "author": "pagellapolitica.it", "date": null, "vclaim_id": "vclaim-id-20377", "url": "https://pagellapolitica.it/dichiarazioni/7857/raggi-e-la-crescita-inesistente-del-movimento-5-stelle", "vclaim": "\"Le amministrative? Sono tutte elezioni a s\u00e9 stanti. Conta moltissimo il peso e l'immagine del candidato. In Italia abbiamo assistito a un fenomeno di crescita M5S dappertutto. Abbiamo ballottaggi in nove citt\u00e0, solo due in provincia di Roma\".\n\nIl sindaco di Roma prende quasi sicuramente spunto da quanto affermato da Beppe Grillo, che in un post sul blog rivendica: \"r (furono solo tre all'epoca) e siamo cresciuti in tutte le citt\u00e0 in cui ci siamo presentati\".\n\nDa allora sono passati cinque anni, durante i quali i pentastellati sono entrati in Parlamento e hanno vinto importanti elezioni amministrative. Il dato che \u00e8 pi\u00f9 indicativo \u00e8 quindi quello del pi\u00f9 recente voto amministrativo, quello del giugno 2016. Rispetto a un anno prima risulta evidente un calo nei consensi del M5S.\n\nNel 2017, quando andavano al voto 1.004 comuni, il M5S ha vinto due comuni al primo turno (Sarego e Parzanica, rispettivamente 5.184 e 377 elettori) e si presenta in 10 ballottaggi (non nove, come sostiene il sindaco di Roma). Questi ultimi riguardano comuni con meno di 100 mila elettori e solo in 3 casi con pi\u00f9 di 50 mila (Asti, Carrara e Guidonia Montecelio). Due di questi dieci sono in effetti in provincia di Roma: la gi\u00e0 citata Guidonia Montecelio e Ardea.\n\n\u00c8 vero che il dato del 2016 tiene conto dell\u2019esito dei ballottaggi e quello del 2017 no, ma il numero di elettori coinvolti nei 10 ballottaggi a cui parteciper\u00e0 il M5S (340.417 contro i 9.172.026 elettori del primo turno) non \u00e8 tale da poter alterare significativamente la percentuale.", "lang": "it"}