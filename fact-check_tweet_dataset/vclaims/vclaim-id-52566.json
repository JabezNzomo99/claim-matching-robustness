{"title": "Viminale e governo usano la stessa definizione di \u201ccongiunti\u201d?", "subtitle": "", "author": "pagellapolitica.it", "date": null, "vclaim_id": "vclaim-id-52566", "url": "https://pagellapolitica.it/dichiarazioni/8596/viminale-e-governo-usano-la-stessa-definizione-di-congiunti", "vclaim": "Tra le altre cose, il decreto stabilisce che con la Fase 2 \u00absono consentiti solo gli spostamenti motivati da comprovate esigenze lavorative o situazioni di necessit\u00e0\u00bb oppure \u00abper motivi di salute\u00bb e che \u00absi considerano necessari gli spostamenti per incontrare congiunti purch\u00e9 venga rispettato il divieto di assembramento e il distanziamento interpersonale di almeno un metro e vengano utilizzate protezioni delle vie respiratorie\u00bb.\n\nPalazzo Chigi ha fatto dunque una lista di esempi di chi rientra o meno nell\u2019espressione \u00abcongiunti\u00bb, ma resta un\u2019ulteriore margine di interpretazione nello stabilire chi siano \u00able persone che sono legate da uno stabile legame affettivo\u00bb.\n\nPer quanto riguarda i \u00abcongiunti\u00bb, la circolare dice che questo termine comprende \u00abi coniugi, i rapporti di parentela, affinit\u00e0 e di unione civile, nonch\u00e9 le relazioni connotate \u201cda duratura e significativa comunanza di vita e di affetti\u201d\u00bb.\n\nQuesta sentenza aveva stabilito che una donna fosse risarcita per la morte del fidanzato, investito durante un incidente stradale, anche se i due non erano n\u00e9 sposati n\u00e9 conviventi.\n\n\u00abLa giurisprudenza ha da ultimo precisato che, affinch\u00e9 si configuri la lesione di un interesse a rilevanza costituzionale, la convivenza non deve intendersi necessariamente come coabitazione, quanto piuttosto come \u201cstabile legame tra due persone\u201d, connotato da duratura e significativa comunanza di vita e di affetti\u00bb, spiega la sentenza, nel passaggio ripreso il 2 maggio dalla circolare del Viminale.\n\nChiarito infatti che non \u00e8 necessario essere sposati, e nemmeno essere conviventi, non \u00e8 immediatamente chiaro quali requisiti si debbano avere per ricadere nella definizione di \u00ab\u201cstabile legame tra due persone\u201d, connotato da duratura e significativa comunanza di vita e di affetti\u00bb.\n\nDi sicuro non basta un semplice legame di amicizia, ma apparentemente non \u00e8 necessario un legame di tipo sentimentale-amoroso. L\u2019importante \u00e8 che sia un legame forte e dimostrabile. Un tipo di legame che, ad esempio, nel caso di decesso di uno dei due componenti giustifichi un risarcimento per il sopravvissuto.\n\nInsomma, sia nelle indicazioni date dal Viminale sia in quelle date dal governo la questione dei \u201ccongiunti\u201d rimane abbastanza vaga, anche se non completamente discrezionale, e ancorata alla giurisprudenza di Cassazione, che per sua natura non ha la chiarezza di una norma ed \u00e8 soggetta a interpretazione e cambiamenti nel corso del tempo.\n\nAbbiamo verificato e la ministra ha sostanzialmente ragione.\n\nSia il governo sia il Viminale fanno riferimento, il secondo in modo pi\u00f9 esplicito del primo, alla giurisprudenza di Cassazione \u2013 e in particolare a una sentenza del 2014 \u2013 in tema di responsabilit\u00e0 civile.\n\nIn base a questa, sono congiunte anche persone non sposate o non conviventi, ma che hanno un legame cos\u00ec forte e dimostrabile che nel caso uno dei due muoia l\u2019altro ha diritto a ricevere un risarcimento.\n\nConsiderata comunque l\u2019incertezza dovuta ai margini interpretativi sia nella definizione del governo sia in quella del Viminale, e quindi l\u2019impossibilit\u00e0 di stabilire con certezza che le due si sovrappongano, per Lamorgese un \u201cC\u2019eri quasi\u201d.", "lang": "it"}