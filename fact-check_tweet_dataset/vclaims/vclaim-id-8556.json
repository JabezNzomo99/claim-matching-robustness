{"title": "Pawe\u0142 Kowal w Poranku TVP Info", "subtitle": "Sprawdzamy co Pawe\u0142 Kowal powiedzia\u0142 w Poranku TVP Info. Czy w\u00a0ci\u0105gu ostatnich kilkunastu lat w\u00a0ten sam spos\u00f3b obalono rz\u0105dy w kilku krajach?", "author": "demagog.org.pl", "date": null, "vclaim_id": "vclaim-id-8556", "url": "https://demagog.org.pl/wypowiedzi/pawel-kowal-w-poranku-tvp-info/", "vclaim": "W maju 2006 roku \u00f3wczesny premier W\u0119gier Ferenc Gyurcsany na zamkni\u0119tym spotkaniu W\u0119gierskiej Partii Socjalistycznej postanowi\u0142 w mocnych s\u0142owach przyzna\u0107 si\u0119 do zatajania informacji o rzeczywistym stanie w\u0119gierskiej gospodarki i ok\u0142amywania opinii publicznej. Jego wypowied\u017a zosta\u0142a nagrana i po 4 miesi\u0105cach opublikowana przez stacj\u0119 radiow\u0105. Gyurcsany poda\u0142 si\u0119 do dymisji dopiero 21 marca 2009 r.\n\nNa S\u0142owacji pod koniec 2011 roku mia\u0142a miejsce \u201cafera Goryla\u201d, ukazuj\u0105ca powi\u0105zania s\u0142owackich polityk\u00f3w z biznesmenem Jaroslavem Hascakiem. W tej sprawie pierwsz\u0105 zdymisjonowan\u0105 osob\u0105 zosta\u0142a Anna Bubenikova \u2013 dyrektor agencji odpowiedzialnej za gospodarowanie pa\u0144stwowym mianem, a nast\u0119pnie tak\u017ce minister obrony Lubomir Galko. Ostatecznie rz\u0105d upad\u0142 10 marca 2012 r.\n\nW 2012 roku czesk\u0105 opini\u0105 publiczn\u0105 wstrz\u0105sn\u0119\u0142a wiadomo\u015b\u0107 dotycz\u0105ca kontakt\u00f3w pomi\u0119dzy lobbyst\u0105 Romanem Janouszk\u0105 a burmistrzem Pragi Pavlem Bemem, kt\u00f3re mia\u0142y miejsce w roku 2007. W wyniku afery Bem zrzek\u0142 si\u0119 legitymacji partyjnej (nale\u017ca\u0142 do centroprawicowej koalicji rz\u0105dz\u0105cej \u2013 Obywatelskiej Partii Demokratycznej). W tym przypadku nie dosz\u0142o do obalenia rz\u0105du.\n\nJednak\u017ce opini\u0105 publiczn\u0105 najbardziej wstrz\u0105sn\u0119\u0142a afera pods\u0142uchowa maj\u0105ca miejsce w 2013 r., w wyniku kt\u00f3rej \u00f3wczesny minister \u2013 Petr Necas nie dosta\u0142 votum zaufania i musia\u0142 zrezygnowa\u0107 ze sprawowanej funkcji. Afera dotyczy\u0142a pods\u0142uch\u00f3w Necasa zleconych przez jego kochank\u0119 \u2013 Jane Nagyov\u0105, kt\u00f3ra pe\u0142ni\u0142a funkcj\u0119 szefowej gabinetu. W wyniku pods\u0142uch\u00f3w i p\u00f3\u017aniejszego zatrzymania premiera przez s\u0142u\u017cby specjalne, skonfiskowano 150 milion\u00f3w koron czeskich i 10 kg z\u0142ota, kt\u00f3re zosta\u0142y w nielegalny spos\u00f3b nabyte przez Nacasa. Praski skandal by\u0142 dwuwymiarowy. Z jednej strony wysz\u0142o na jaw skorumpowanie premiera, posiadaj\u0105cego dotychczas du\u017ce poparcie spo\u0142eczne i aprobat\u0119, z drugiej strony opinia publiczna pozna\u0142a jego intymne relacje z pracownic\u0105 (Nagyov\u0105), kt\u00f3ra by\u0142a faworyzowana w postaci np. premii, kt\u00f3rej warto\u015b\u0107 zosta\u0142a utajniona (co jest sprzeczne z prawem czeskim).", "lang": "pl"}