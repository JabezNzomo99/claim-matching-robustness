{"title": "Fioramonti c\u2019era quasi sui giovani che n\u00e9 lavorano n\u00e9 studiano", "subtitle": "", "author": "pagellapolitica.it", "date": null, "vclaim_id": "vclaim-id-40137", "url": "https://pagellapolitica.it/dichiarazioni/8386/fioramonti-cera-quasi-sui-giovani-che-ne-lavorano-ne-studiano", "vclaim": "\u00abHo visto gli ultimi dati Ocse. Italia e Colombia hanno il numero pi\u00f9 alto di Neet. Giovani che non lavorano e non studiano\u00bb\n\nIl 10 settembre 2019, il ministro dell\u2019Istruzione Lorenzo Fioramonti ha scritto su Facebook: \u00abHo visto gli ultimi dati Ocse. Italia e Colombia hanno il numero pi\u00f9 alto di Neet. Giovani che non lavorano e non studiano\u00bb.\n\n\u201cNeet\u201d \u00e8 un acronimo che sta per . Questo indicatore individua \u00abla quota di popolazione di et\u00e0 compresa tra i 15 e i 29 anni che non \u00e8 n\u00e9 occupata n\u00e9 inserita in un percorso di istruzione o di formazione\u00bb. In sostanza, i Neet sono i giovani adulti che non studiano e non lavorano, come sintetizza correttamente Fioramonti.\n\nLa fascia dei Neet \u00e8 composta sia da disoccupati, che non lavorano e sono in cerca di lavoro (ossia fanno parte delle forze di lavoro) sia da inattivi, che non lavorano ma un\u2019occupazione non la cercano (ossia non fanno parte delle forze di lavoro).\n\nL\u2019Organizzazione per la cooperazione e lo sviluppo economico (Ocse), come spiega il suo glossario, considera un Neet anche chi \u00e8 impegnato in attivit\u00e0 educative non formali o di breve durata e chi non ha lavorato almeno un\u2019ora nella settimana in cui \u00e8 stata compiuta la rilevazione statistica.\n\nIl 10 settembre 2019, l\u2019Ocse ha pubblicato il rapporto , che in quasi 500 pagine contiene oltre 100 tabelle con statistiche sull\u2019educazione nei 37 Paesi membri dell\u2019organizzazione (pi\u00f9 i Paesi partner, come Cina e Sudafrica). Vista la coincidenza di date - il rapporto \u00e8 uscito lo stesso giorno della dichiarazione di Fioramonti - \u00e8 molto probabile che il neoministro faccia riferimento ai numeri di questa pubblicazione.\n\nLa media Ocse \u00e8 del 13,2 per cento - ben dieci punti in meno del dato italiano - mentre quella europea (tra i 23 Stati Ue che sono anche membri Ocse) \u00e8 del 12,7 per cento. Francia (16,1 per cento), Germania (9,2 per cento), Spagna (19,1 per cento) e Regno Unito (12,6 per cento) hanno tutti percentuali pi\u00f9 basse del nostro Paese.\n\nSecondo il ministro dell\u2019Istruzione Fioramonti, i dati Ocse dicono che \u00abItalia e Colombia hanno il numero pi\u00f9 alto di Neet\u00bb, ossia quella parte di popolazione tra i 15 e i 29 anni che non studia e non lavora.\n\nFioramonti ha sostanzialmente ragione, anche se dimentica un Paese. Se si considerano solo gli Stati membri dell\u2019Ocse, la Turchia ha una percentuale di Neet pi\u00f9 alta (26,5 per cento) di quelle di Italia (23,8 per cento) e Colombia (22,7 per cento).\n\nSe alla classifica si aggiungono anche i Paesi partner dell\u2019Ocse, ma non membri, all\u2019ultima posizione si piazza il Sudafrica (37,7 per cento); tra Turchia e Italia si colloca il Brasile (24,9 per cento) e tra Italia e Colombia la Costa Rica (23,1 per cento).", "lang": "it"}