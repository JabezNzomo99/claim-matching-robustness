{"title": "Debito, rigore e redditi degli italiani: un collegamento incerto", "subtitle": "", "author": "pagellapolitica.it", "date": null, "vclaim_id": "vclaim-id-3065", "url": "https://pagellapolitica.it/dichiarazioni/7998/debito-rigore-e-redditi-degli-italiani-un-collegamento-incerto", "vclaim": "\"Il debito \u00e8 cresciuto per i tagli e la politica del rigore. Dal 2002 \u00e8 aumentato di 900 miliardi mentre il reddito degli italiani si \u00e8 ridotto di duemila euro. Quindi se vogliamo diminuire il debito dobbiamo fare esattamente l\u2019opposto: reimmettere soldi nell\u2019economia\"\n\nLa parte centrale della risposta contiene espliciti riferimenti a dati macroeconomici, mentre la prima e l\u2019ultima affermazione contengono rispettivamente una valutazione sul rapporto tra politica fiscale, (de)crescita dei redditi e debito pubblico, e una proposta di .\n\nSalvini afferma inoltre che \u201c[dal 2002] il reddito degli italiani si \u00e8 ridotto di 2.000 euro\u201d. Come si pu\u00f2 vedere dal grafico qui sotto, tratto dal database della Banca Mondiale l\u2019andamento del PIL pro-capite dell\u2019Italia nel periodo in questione subisce una flessione marcata tra il 2007 e il 2014, che non \u00e8 stata ancora recuperata.\n\nNella sua dichiarazione, Salvini sembra alludere alla possibilit\u00e0 di ricorrere a maggior deficit per realizzare le proposte, e sembra ridimensionare le preoccupazioni riguardo agli effetti di politiche fiscali espansive sul debito pubblico. Salvini esprime un giudizio sul rapporto tra politica di bilancio, crescita economica e debito: dal 2002 ad oggi, il debito pubblico \u00e8 salito e i redditi degli italiani sono scesi.\n\nSalvini attribuisce questi risultati alle politiche di rigore, che non soltanto non sarebbero riuscite a contenere l\u2019aumento del debito, ma avrebbero frenato la crescita e compresso i redditi degli italiani.\n\n\u00c8 difficile valutare il merito di queste affermazioni, in quanto i nessi logici tra gli argomenti non sono resi espliciti, ma soltanto suggeriti. Innanzitutto, parlando di \u201cpolitica dei tagli e del rigore\u201d, Salvini fa riferimento a un periodo di oltre quindici anni. Convenzionalmente, con il termine \u201cpolitiche di rigore\u201d ci si riferisce a politiche economiche restrittive, che comportano una riduzione della spesa pubblica e/o un aumento delle entrate.\n\nDal 2002 ad oggi in Italia si sono alternati governi diversi, con altrettanti approcci alla politica fiscale, in condizioni macroeconomiche anche radicalmente differenti: riassumere gli ultimi tre lustri nella formula \u201cpolitiche di rigore\u201d \u00e8 una semplificazione eccessiva. Altrettanto dubbio \u00e8 il collegamento tra aumento del debito e \u201ci tagli e la politica del rigore\u201d. \u00c8 possibile che, in presenza di una politica fiscale diversa da quella degli ultimi anni, e meno vicina alla descrizione di \u201cpolitica del rigore\u201d, il debito pubblico sarebbe cresciuto ancora di pi\u00f9.\n\nIn secondo luogo \u2013 anche accettando questa semplificazione \u2013 va segnalato che il dibattito (politico e accademico) sull\u2019efficacia delle cosiddette politiche \u201cdi rigore\u201d \u00e8 tuttora molto vivace e articolato, e lungi dall\u2019essere concluso. I fatti stilizzati presentati da Salvini non sono di per s\u00e9 sufficienti a sostenere le sue conclusioni: \u201c se vogliamo ridurre il debito dobbiamo [\u2026] reimmettere soldi nell\u2019economia\u201d.\n\nI dati macroeconomici riportati da Salvini sono sostanzialmente corretti. Il collegamento diretto tra \u201cpolitiche del rigore\u201d, aumento del debito e diminuzione dei redditi d\u00e0 invece per scontato nessi che non lo sono: nel complesso, la dichiarazione si merita un \u201cN\u00ec\u201d.", "lang": "it"}