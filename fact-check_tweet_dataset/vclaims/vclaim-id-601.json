{"title": "Foreign fighters: quanti europei si sono uniti al Daesh?", "subtitle": "", "author": "pagellapolitica.it", "date": null, "vclaim_id": "vclaim-id-601", "url": "https://pagellapolitica.it/dichiarazioni/6865/foreign-fighters-quanti-europei-si-sono-uniti-al-daesh", "vclaim": "A fine gennaio del 2015, l\u2019Icsr ha pubblicato un rapporto in collaborazione con la che contiene una stima dettagliata, Paese per Paese, dei combattenti stranieri che si sono uniti a \u201corganizzazioni militanti sunnite\u201d in Siria e Iraq. Non solo all\u2019Isis dunque, per questo teniamo presente la precisazione per utilizzare tali dati con una buona approssimazione.\n\nA settembre 2015 il Ministero degli Interni ha indicato in 81 il totale dei combattenti italiani partiti verso la Siria, dei siriani che erano in Italia e sono tornati nel proprio Paese per combattere e delle altre persone andate in Siria e che avevano legami con l\u2019Italia. Un rapporto IspiI del marzo 2015 riporta stime dei servizi segreti italiani (rese pubbliche dal ministro Alfano), che pongono il numero dei provenienti dall\u2019Italia in \u201cuna cinquantina\u201d, con la precisazione che \u201ctra essi solo un numero ridotto ha passaporto italiano\u201d.\n\nGentiloni ha probabilmente confuso il totale dei in Siria e Iraq con il numero di quanti provengono dall\u2019Europa. Si tratta per\u00f2 di due cifre parecchio diverse, perch\u00e9 solo un combattente straniero su cinque, pi\u00f9 o meno, viene dal nostro continente. Resta il fatto che l\u2019ordine di grandezza \u00e8 corretto e che il numero fornito per l\u2019Italia coincide con le altre stime che sono state fatte: per il ministro degli Esteri \u00e8 un \u201cN\u00ec\u201d.", "lang": "it"}