{"title": "Non usiamo il contante pi\u00f9 di tutti gli altri, ma...", "subtitle": "", "author": "pagellapolitica.it", "date": null, "vclaim_id": "vclaim-id-31397", "url": "https://pagellapolitica.it/dichiarazioni/8393/non-usiamo-il-contante-piu-di-tutti-gli-altri-ma", "vclaim": "In Italia, invece, il contante \u00e8 stato utilizzato per l\u201986 per cento delle transazioni e per il 68 per cento del loro valore. Siamo dunque rispettivamente 7 e 14 punti circa sopra la media dei Paesi che hanno adottato l\u2019euro.\n\nSisto ha ragione nel sostenere che ci sia chi usa il contante pi\u00f9 di noi (con un\u2019imprecisione). \u00c8 vero vero che Grecia, Cipro e Malta hanno percentuali pi\u00f9 elevate sia per quanto riguarda il volume sia per quanto riguarda il valore delle transazioni in contante.\n\nTuttavia l\u2019Austria, a differenza di quanto sostenuto dall\u2019onorevole di Forza Italia, ha invece un valore leggermente inferiore sia per quanto riguarda il volume (85 per cento contro 86 per cento) sia per quanto riguarda il valore (67 per cento contro 68 per cento) rispetto all\u2019Italia.\n\nCome abbiamo verificato in una nostra precedente analisi, nel Paese scandinavo la percentuale di coloro che hanno effettuato il loro ultimo pagamento in un negozio tramite contante sia pari ad appena il 13 per cento del campione preso in esame.\n\nLa metodologia usata dalla Banca centrale svedese \u00e8 diversa da quella della Bce, ma il divario \u00e8 tale che non ci sono dubbi sul fatto che in Svezia, come dice Sisto, il contante non sia affatto diffuso.\n\nSisto sostiene che l\u2019utilizzo del contante in Italia non sia anomalo rispetto al resto d\u2019Europa. \u00c8 un\u2019affermazione discutibile: siamo infatti al di sotto della media dell\u2019Eurozona e lontani dai livelli che si registrano negli altri grandi Paesi che hanno adottato l\u2019euro.\n\n\u00c8 vero per\u00f2 che ci sia chi fa peggio di noi: Grecia, Malta e Cipro hanno percentuali di utilizzo del contante superiori alla nostra. L\u2019Austria e la Spagna, sempre citate da Sisto, hanno invece sostanzialmente gli stessi livelli.", "lang": "it"}