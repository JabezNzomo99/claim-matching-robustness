{"title": "Ma Berlusconi \u00e8 stato davvero votato 200 milioni di volte?", "subtitle": "Il nostro sistema elettorale non lo prevede.\u00a0Ma se sommiamo politiche, europee, Forza Italia e Pdl, potrebbero essere anche di pi\u00f9.\u00a0Anche se la somma \u00e8 una forzatura logica evidente", "author": "www.agi.it", "date": null, "vclaim_id": "vclaim-id-21122", "url": "https://www.agi.it/fact-checking/silvio_berlusconi_quanti_voti-2002289/news/2017-08-02/", "vclaim": "In un\u2019intervista con la Repubblica dello scorso 30 luglio Silvio Berlusconi, commentando la questione di chi sar\u00e0 il leader del centrodestra alle prossime elezioni, ha dichiarato: \u201cmi limito ad osservare che in 23 anni gli italiani mi hanno espresso il loro voto pi\u00f9 di 200 milioni di volte\u201d.\n\nLa Camera -Se prendiamo in considerazione le elezioni politiche, da che Berlusconi \u201cscese in campo\u201d, ce ne sono state sei: 1994, 1996, 2001, 2006, 2008 e 2013. L\u2019affluenza totale per la Camera, come certificata dal sito del Ministero dell\u2019Interno che registra lo storico delle elezioni in Italia, nelle sei elezioni \u00e8 stata di poco pi\u00f9 di 238 milioni di votanti (qui trovate tutti i dati usati per questa analisi).\n\nPer Palazzo Madama l\u2019affluenza totale nelle sei elezioni politiche prese in considerazione \u00e8 stata di 213 milioni e 408 mila votanti. Di questo totale, 451 milioni e mezzo circa, Forza Italia prima e il Pdl poi ne hanno ottenuti 123 milioni e 780 mila (rispettivamente 57,462 milioni alla Camera e 66,318 al Senato). Siamo dunque ancora lontani dai \u201c200 milioni\u201d di cui parla Berlusconi.\n\nIn questo caso il totale arriva a 180 milioni e 470 mila (97,401 milioni alla Camera e 83,069 milioni al Senato). Siamo pi\u00f9 vicini ai \u201c200 milioni\u201d, ma c\u2019\u00e8 l\u2019evidente problema di considerare tra i voti \u201cespressi a Berlusconi\u201d quelli dati \u2013 ad esempio \u2013 alla Lega Nord, piuttosto che, a suo tempo, all\u2019Udc.\n\nL\u2019affermazione di Berlusconi \u00e8 un\u2019esagerazione. Per arrivare sopra la soglia dei 200 milioni si devono fare una serie di forzature logiche, come considerare a lui indirizzati i voti dati genericamente al centrodestra, contare due volte le stesse persone nella medesima elezione (quelli che hanno votato sia alla Camera che al Senato per lo stesso partito) e sommare ai voti delle politiche quelli delle europee.", "lang": "it"}