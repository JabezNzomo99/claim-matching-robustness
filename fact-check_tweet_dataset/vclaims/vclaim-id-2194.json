{"title": "Nei, det er ikke godt dokumentert at Arbeiderpartiet har solgt mer av \u00abarves\u00f8lvet\u00bb enn H\u00f8yre", "subtitle": "Omfanget av statlige utsalg kan vurderes p\u00e5 flere m\u00e5ter.", "author": "www.faktisk.no", "date": null, "vclaim_id": "vclaim-id-2194", "url": "https://www.faktisk.no/faktasjekker/G6G/nei-det-er-ikke-godt-dokumentert-at-arbeiderpartiet-har-solgt-mer-av-arvesolvet-enn-hoyre", "vclaim": "Under NRKs partilederdebatt i Arendal p\u00e5sto Ap-leder Jonas Gahr St\u00f8re at den borgerlige regjeringen selger \u00abarves\u00f8lvet\u00bb:\n\nStatsminister Erna Solberg svarte med \u00e5 hevde at Arbeiderpartiet har solgt unna mer enn det H\u00f8yre har gjort:\n\nFaktisk.no kan ikke faktasjekke St\u00f8res p\u00e5stand om hva H\u00f8yre kommer til \u00e5 gj\u00f8re. Vi tar tak i Ernas p\u00e5stand om hva som har skjedd. Og er det \u00abgodt dokumentert\u00bb at Ap har solgt mest av \u00abarves\u00f8lvet\u00bb?\n\nFaktisk.no tar kontakt med Statsministerens kontor, som igjen viser til N\u00e6rings- og fiskeridepartementet (NFD). N\u00e6ringsminister Monica M\u00e6land (H) oppgir til Faktisk.no at statsministeren baserte sitt utsagn i partilederdebatten p\u00e5 en rapport laget av Stortingets utredningsseksjon (SU), og gjengitt i . I VG-artikkelen ble antall selskaper, og ikke verdiene av transaksjonene, sammenlignet. Ut ifra dette konkluderte Solberg med at Arbeiderparti-regjeringene hadde solgt ut mest.\n\nStortingsrapporten omfattet ogs\u00e5 en sammenfatning av verdier, noe som ikke kom frem i artikkelen. Sammenfatningen i sin helhet viser et annet bilde enn det som ble presentert i VG. Det kommer vi tilbake til.\n\nHvordan kan man best sammenligne hvilken regjering som har solgt mest \u00abarves\u00f8lv\u00bb?\n\nS\u00f8lvprisen kan g\u00e5 opp og ned, og p\u00e5virker hvor store verdier s\u00f8lvt\u00f8yet utgj\u00f8r. \u00c5 vurdere antall selskaper blir som \u00e5 telle s\u00f8lvt\u00f8y, og verdsette en teskje likt som et s\u00f8lvfat. Noen deler har kanskje ogs\u00e5 st\u00f8rre affeksjonsverdi enn andre, og \u00e5 selge unna oldemors tekanne kan vanskelig sammenlignes med spiseskjeen du kj\u00f8pte selv.\n\nFor blant nedsalgene i statlige selskapene i l\u00f8pet av de siste regjeringene finner vi s\u00e5 forskjellige selskaper som Statens skogplanteskoler og Statoil. Er det ikke mer n\u00e6rliggende \u00e5 vurdere hvilke regjeringer som har solgt ut st\u00f8rst verdier?\n\nFaktisk.no kontaktet Statsministerens kontor (SMK), og ba om en oversikt over bel\u00f8p fra salg og nedsalg av selskaper tilbake til Stoltenberg f\u00f8rste regjering, og har f\u00e5tt en oversikt fra N\u00e6rings- og fiskeridepartementet.\n\nBeregninger som departementet har utf\u00f8rt p\u00e5 foresp\u00f8rsel fra Faktisk.no, viser at regjeringene til Solberg og Bondevik solgte ut 20 milliarder kroner mer i verdier enn Stoltenberg-regjeringene.\n\nIf\u00f8lge oversikten gjennomf\u00f8rte Stoltenberg-regjeringene flere transaksjoner (salg/reduksjoner av statens eierandeler) enn de borgerlige. Det har ogs\u00e5 omfattet flere selskap, se komplett oversikt i tabell nederst i saken.\n\nMens Stoltenberg fikk inn 42,1 milliarder kroner, utgj\u00f8r nedsalgene fra Solberg og Bondevik II 62,7 milliarder kroner. N\u00e6ringsministeren peker p\u00e5 at Bondevik II fikk st\u00f8rre salgssummer for mindre nedsalg:\n\nHun p\u00e5peker ogs\u00e5 at beregningen viser at de borgerlige har oppn\u00e5dd h\u00f8yere inntekter samlet sett enn Stoltenberg-regjeringene, gitt forbeholdene nevnt over, og skriver at det skyldes mange ulike forhold i transaksjonene. Noen store utslag skyldes formen for reduksjon og forskjell i salgssummer:\n\nFaktisk.no kontakter Sverre Christensen, f\u00f8rsteamanuensis ved Handelsh\u00f8yskolen BI, for et kvalifisert synspunkt p\u00e5 hvordan man best kan vurdere hvilken regjering som har solgt mest av \u00abarves\u00f8lvet\u00bb.\n\nHan starter med \u00e5 problematisere hvorvidt alle statlige selskaper i like stor grad kan sies \u00e5 v\u00e6re en del av \u00abarves\u00f8lvet\u00bb, og mener at begrepet \u00abarves\u00f8lv\u00bb er mest relevant n\u00e5r man forholder seg til eierskap til naturressurser som vannkraft, olje og fisk. Han sier f\u00f8lgende:\n\nHan mener ogs\u00e5 at det \u00e5 bruke antall selskaper n\u00e5r man skal m\u00e5le hvem som har solgt ut mest, blir meningsl\u00f8st:\n\nIf\u00f8lge Christensen m\u00e5 man helst se p\u00e5 hver enkelt transaksjon for \u00e5 vurdere hvilke salg som har f\u00f8rt til redusert kontroll i selskapene. Det er en stor forskjell p\u00e5 nedsalg av 2 prosent: 2 prosent som ikke betyr noe, eller 2 prosent som g\u00e5r over eller under en \u00abmagisk grense\u00bb. N\u00e5r en eier bikker under 33, 50 eller 67 prosents eierskap endres innflytelsen i selskapet man eier.\n\nSlik solgte de seg ut\n\nFaktisk.no har g\u00e5tt gjennom transaksjonene som fremkommer i oversiktene. Enten ved at de solgte seg ut eller ved at de slapp inn nye eiere, mistet staten makt og innflytelse ved \u00e5 bikke en s\u00e5kalt \u00abmagisk grense\u00bb i disse selskapene:\n\nUnder Stoltenberg-regjeringene: Arcus (2001), BaneTele (2006 og 2009), Cermaq (2005), DnB (2001), Kredittkassen (2000), Moxy (2001), Norsas (2000), Norsk Medisinal depot (2001), Olvin (2001), Oslo B\u00f8rs Holding (2001), Secora (2012), Statens skogplanteskoler (2003) og Veso (2001 og 2008).\n\nDa Hydros olje og gass-virksomhet ble sl\u00e5tt sammen med Statoil bikket statens eierskap i StatoilHydro under 66 prosent, men staten kj\u00f8pte seg opp igjen til kontrollerende majoritet.\n\nFor de borgerlige regjeringene er listen slik: Arcus (2003), Cermaq (2014), DnB (2003), Entra (2014), Gr\u00f8degaard (2003 og 2005), NOAH (2004), Olvin (2003), Raufoss ASA (2004), Snd Invest (2003) og Telenor (2003)\n\nStoltenberg-regjeringene har foretatt 15 kontrollreduserende nedsalg mens de borgerlige har foretatt 11 slike. Men de borgerlige satt ved makta da staten mistet full kontroll over Telenor, som Christensen trekker frem som et av de st\u00f8rste og viktigste utsalgene.\n\nHvis vi ser mer konkret p\u00e5 hvordan nedsalgene skjedde i de st\u00f8rste selskapene, ser vi at:\n\u2022 Telenor: Her \u00e5pnet Stoltenberg-regjeringen opp for nye eiere og vannet ut statens eierskap med 22 prosent. S\u00e5 kom Bondevik-regjeringen og solgte 25 prosent av selskapet.\n\u2022 Statoil: Ved b\u00e5de en emisjon som tilf\u00f8rte Statoil midler, og ved statlig nedsalg, s\u00f8rget Stoltenberg-regjeringen i 2001 for at 18 prosent ble overtatt av private. Staten satt igjen med 14 milliarder kroner etter det. I rene nedsalg solgte Bondevik-regjeringen noen \u00e5r senere 10 prosent for 22 milliarder kroner. Mer om Statoil-nedsalget i Riksrevisjonens rapport (side 23).\n\u2022 Cermaq: Stoltenberg-regjeringen solgte ut 36 prosent, f\u00f8r Solberg solgte ut 59 prosent av oppdrettsgiganten.\n\u2022 DNB: F\u00f8rst solgte Stoltenberg-regjeringen ut 13 prosent av selskapet i 2001, men da banken under Bondevik II fusjonerte med Gjensidige ble eierskapet redusert med 19 prosent.\n\nChristensen mener at det er like viktig \u00e5 se p\u00e5 emisjoner som nedsalg. Han sier f\u00f8lgende:\n\nDet er ogs\u00e5 mulig \u00e5 se p\u00e5 hva det som en gang ble solgt ut, er verdt i dag. Oversikten til venstre er ikke fullstendig, men viser de selskapene som staten har solgt seg ut i, og som fortsatt eksisterer som selvstendige b\u00f8rsnoterte selskaper.\n\nOversikten forutsetter en rekke ting, blant annet at staten ville valgt \u00e5 v\u00e6re med p\u00e5 emisjoner som er gjennomf\u00f8rt etter at de solgte seg ut. Og at verdien av selskapene hadde utviklet seg helt likt dersom staten var en st\u00f8rre eier.\n\nTo store nedsalg er ikke inkludert i oversikten. Oppdrettsselskapet Cermaq er overtatt av japanske Mitsubishi og Kredittkassen er g\u00e5tt inn i Nordea.\n\nUansett viser oversikten at Stoltenberg solgte ut 7,4 prosent mer av Statoil enn det det Bondeviks regjering gjorde. Siden 2001 har verdien av Statoil mer enn tredoblet seg. Derfor er 7,4 prosent av statsoljeselskapet i dag verdt 35 milliarder kroner.\n\nDette mer enn utlikner verdiene av eierandelene i selskapene som de borgerlige har solgt mest av, og som det er mulig \u00e5 sette inn i en slik oversikt. I DNB, Entra, SAS og Telenor solgte de borgerlige ut mest, og andelene disse solgte ut er verd 33 milliarder kroner mer enn de Stoltenberg solgte ut.\n\nHvis man bare ser p\u00e5 disse selskapene, kan oversikten brukes til \u00e5 argumentere for at Stoltenberg s\u00e5 vidt solgte ut mer arves\u00f8lv enn det de borgerlige regjeringene gjorde. Men igjen, denne oversikten gir bare en del av totalbildet.\n\nSolberg viser selv til at grunnlaget for p\u00e5standen er en oversikt som Stortingets utredningsseksjon (SU) laget for H\u00f8yre i mai i \u00e5r. Partiet ba da om en oversikt over f\u00f8lgende:\n\u2022 Hvor mange selskap og til hvilken pris solgte Stoltenberg I og Stoltenberg II?\n\u2022 Hvor mange selskap og til hvilken pris har dagens regjering solgt?\n\nDe ba ogs\u00e5 om en oversikt over hvor mye skog som ble solgt og hvor mye matjord som ble omregulert under den r\u00f8dgr\u00f8nne regjeringen, sammenlignet med dagens regjering.\n\nSU lagde en oversikt som viser at:\n\nP\u00e5 noen viktige poster avviker utredningen fra Stortinget betydelig fra utredningen som N\u00e6ringsdepartementet laget p\u00e5 foresp\u00f8rsel fra Faktisk.no: Stortinget har ikke tatt med de 14,2 milliarder kronene staten i 2001 fikk ved nedsalget av Statoil og de 4,3 milliarder kronene de fikk for salg av DNB samme \u00e5r.\n\nFaktisk.no har spurt Stortingets utredningsseksjon om dette avviket, men svaret der er at oppdraget de gjorde for H\u00f8yre er avsluttet.\n\nDet er ogs\u00e5 andre avvik mellom de to rapportene. For eksempel er anleggsmaskin-produsenten Moxy Trucks i Stortingets rapport f\u00f8rt opp som et salg som ble gjennomf\u00f8rt av Bondevik II, mens det i NFDs oversikt er lagt til Stoltenberg I.\n\nTil tross for noen tilsynelatende mangler tyder utredningen som H\u00f8yre selv bestilte p\u00e5 at de borgerlige regjeringene har solgt ut verdier for et langt h\u00f8yere bel\u00f8p enn Ap-regjeringene.\n\nRapporten er en ren oppsummering av antall selskaper og verdier av transaksjoner under de forskjellige regjeringene, og inneholder ingen vurdering av hvem som solgte mest.\n\nDiskusjonen om det er de borgerlige eller Arbeiderpartiet som selger landet, har p\u00e5g\u00e5tt lenge i den politiske debatten. Og n\u00e5 som valget n\u00e6rmer seg, har uenigheten eskalert. P\u00e5standen om at de borgerlige har solgt ut mest er fremsatt ved flere anledninger, nylig i en video som Arbeiderpartiet postet p\u00e5 Facebook.\n\nI september 2016 skrev at Arbeiderpartiet i partiprogrammet for neste stortingsperiode, ville tydeliggj\u00f8re statens rolle som eier og lokomotiv i bygging av landet. If\u00f8lge St\u00f8re skulle statsbedriftene ha en n\u00f8kkelrolle i omstillingen av norsk n\u00e6ringsliv:\n\nTo m\u00e5neder senere hadde Arbeiderpartiet en aksjon mot \u00absalg av Norge\u00bb, og stilte opp i Stortinget med 18 sp\u00f8rsm\u00e5l som skulle utfordre regjeringen p\u00e5 privatisering og salg, skrev .\n\nI svaret fremholdt Solvik-Olsen at Arbeiderpartiet burde huske sin historie, og viste til eksempler som ogs\u00e5 brukte i en artikkel i 2011. Oversikten som N\u00e6ringsdepartementet laget for avisen, viste at Jens Stoltenberg privatiserte mer p\u00e5 halvannet \u00e5r enn Kjell Magne Bondevik gjorde p\u00e5 fire.\n\nDagen etter fulgte Solvik-Olsen opp med \u00e5 poste p\u00e5 Facebook:\n\nIf\u00f8lge endte sp\u00f8rretimeaksjonen mot salg av Norge med at Arbeiderpartiet m\u00f8tte sin egen tidligere privatisering i d\u00f8ra. Fiskeriminister Per Sandberg viste til salg av Statoil, DNB-aksjer og fiskef\u00f4rselskapet Ewos:\n\nI februar 2017 hevdet stortingsrepresentant Elin Agdestein (H) at det aldri ble solgt unna mer statlig virksomhet enn under Ap. Da hadde Arbeiderpartiet blant annet brukt til \u00e5 refse regjeringen for \u00e5 selge 400 kvadratkilometer statlig skog. Dav\u00e6rende landbruksminister Lars Peder Brekk bekreftet imidlertid til at Ap-regjeringen i 2011 ville selge enda mer (750 kvadratkilometer).\n\nDa Oslo kommune i april sikret seg eierskap over Hafslunds str\u00f8mnett og kraftproduksjon, uttalte byr\u00e5dsleder Raymond Johansen til at kommunen dermed fikk kontroll over selve arves\u00f8lvet. SV-leder Audun Lysbakken roste byr\u00e5det i Oslo, og kritiserte samtidig H\u00f8yre og Fremskrittspartiet, if\u00f8lge Dagsavisen:\n\nP\u00e5 sin Facebook-side delte Oslo Arbeiderparti samme dag nyhetsartikkelen fra Dagsavisen, og postet der de ogs\u00e5 hevdet at Erna Solbergs regjering selger landet.\n\nLedsaget av bildeteksten \u00abArbeiderpartiet sikrer arves\u00f8lvet\u00bb, fulgte en p\u00e5stand om at regjeringen selger landet:\n\nGjennomgangen viser at b\u00e5de de borgerlige og Stoltenberg-regjeringene har solgt ut betydelig med statlig virksomhet. Og det har i stor grad v\u00e6rt bred enighet om salgene.\n\nEn direkte sammenliknbar m\u00e5te \u00e5 vurdere dette p\u00e5 er \u00e5 se p\u00e5 hvem som har solgt ut st\u00f8rst verdier, alts\u00e5 hvor mye penger hver enkelt regjering har hentet inn ved nedsalg av statlige selskaper. Da er det mulig \u00e5 sammenlikne verdiene for alle nedsalg, og justere for prisstigning.\n\nEn slik sammenligning viser at de borgerlige partiene har solgt ut st\u00f8rre verdier enn det Stoltenberg-regjeringene har gjort, i motsetning til om man gj\u00f8r en utregning kun basert p\u00e5 antall transaksjoner.\n\nErna Solbergs p\u00e5stand var at det er godt dokumentert at Arbeiderpartiet har solgt mer av \u00abarves\u00f8lvet\u00bb enn H\u00f8yre. Hun viser til en oversikt som kun oppsummerer antall salg og verdier, og som ikke konkluderer med hvem som har solgt mest.\n\nNedenfor er lista over utsalg som ar utarbeidet av N\u00e6ringsdepartementet. Den viser at:\n\nDenne faktasjekken viser at det er mange m\u00e5ter \u00e5 regne dette p\u00e5. Uansett er det ikke godt dokumentert at Stoltenberg-regjeringene solgte mer arves\u00f8lv enn de borgerlige. P\u00e5standen til Solberg er delvis feil.", "lang": "no"}