{"title": "La bufala su CR7 e gli hotel trasformati in ospedali", "subtitle": "", "author": "pagellapolitica.it", "date": null, "vclaim_id": "vclaim-id-36513", "url": "https://pagellapolitica.it/bufale/show/1001/la-bufala-su-cr7-e-gli-hotel-trasformati-in-ospedali", "vclaim": "Il 15 marzo 2020 in diversi Paesi \u2013 tra cui l\u2019Italia \u2013 si \u00e8 diffusa la notizia secondo cui il giocatore della Juventus Cristiano Ronaldo avrebbe trasformato gli hotel in suo possesso in Portogallo in ospedali per contribuire alla gestione dell\u2019emergenza coronavirus. Le nuove strutture sarebbero state pensate per essere totalmente gratuite: medici, infermieri e il restante personale, sarebbero stati pagati da Ronaldo.\n\n\n\nIn Italia la notizia, oltre ad essere diventata virale perch\u00e9 condivisa su diversi social network (Facebook, Twitter) da singoli utenti e pagine, \u00e8 stata anche ripresa, tra gli altri, dal quotidiano , come testimonia un tweet pubblicato domenica 15 marzo sul profilo ufficiale del quotidiano.\n\n\n\nSuccessivamente (e, probabilmente dopo essersi resi conto che si trattava di una notizia falsa) l ha aggiornato l\u2019articolo modificandone il titolo e non parlando pi\u00f9 di una notizia certa ma di un \u00abgiallo\u00bb sulla questione.\n\n\n\nCome hanno ricostruito i colleghi di , progetto di fact-checking attivo in Bosnia, la notizia falsa non \u00e8 stata originariamente pubblicata \u2013 come hanno invece riportato alcuni siti \u2013 dal quotidiano sportivo spagnolo Marca.\n\n\n\nL\u2019articolo pubblicato domenica 15 marzo da Marca (e poi rimosso) ha fatto da cassa di risonanza ad una notizia che in realt\u00e0 proveniva dalla pagina Facebook portoghese \u00abArena Desportiva\u00bb. Nella descrizione della pagina si legge che si tratta di \u00abun blog sportivo\u00bb in cui \u00e8 possibile \u00abtrovare tutte le notizie sportive, qualunque sia lo sport\u00bb.\n\n\n\nNelle ore successive la pagina Facebook Arena Desportiva ha pubblicato una smentita, scusandosi con i suoi lettori e scrivendo che si trattava di una notizia falsa. L\u2019informazione, stando a quanto riportato, era stata data ai gestori della pagina Facebook da \u00abPaula Carvalho, una persona verso cui la pagina nutre grande stima e considerazione\u00bb che a sua volta aveva ricevuto questa notizia da altri.\n\n\n\nInoltre, il 15 marzo il Jornal de Madeira \u2013 quotidiano dell\u2019isola di Madeira, di cui \u00e8 originario Cristiano Ronaldo, spesso in prima linea nel riportare le vicende che riguardano il giocatore e che, secondo alcuni, sarebbe a lui \u00abmolto vicino\u00bb \u2013 ha riportato che la notizia relativa alla trasformazione degli hotel di Ronaldo in ospedali era una notizia falsa e che era gi\u00e0 stata smentita.\n\n\n\nIl 15 marzo si \u00e8 diffusa in Italia (e in molti altri Paesi) la notizia secondo cui il giocatore della Juventus Cristiano Ronaldo avrebbe trasformato i propri alberghi in ospedali gratuiti per combattere l\u2019emergenza coronavirus.", "lang": "it"}