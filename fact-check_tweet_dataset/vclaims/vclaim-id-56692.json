{"title": "Czy TSUE ma prawo zwraca\u0107 uwag\u0119, \u017ce Polskie prawo jest niezgodne z Konstytucj\u0105?", "subtitle": "Czy TSUE ma prawo zwraca\u0107 uwag\u0119, \u017ce Polskie prawo jest niezgodne z Konstytucj\u0105? Zapoznaj si\u0119 z nasz\u0105 najnowsz\u0105 analiz\u0105, w kt\u00f3rej sprawdzamy wypowied\u017a", "author": "demagog.org.pl", "date": null, "vclaim_id": "vclaim-id-56692", "url": "https://demagog.org.pl/wypowiedzi/czy-tsue-ma-prawo-zwracac-uwage-ze-polskie-prawo-jest-niezgodne-z-konstytucja/", "vclaim": "Czy TSUE ma prawo zwraca\u0107 uwag\u0119, \u017ce polskie prawo jest niezgodne z Konstytucj\u0105?\n\nRol\u0105 Trybuna\u0142u Sprawiedliwo\u015bci Unii Europejskiej (TSUE) jest rozpatrywanie skarg przeciwko pa\u0144stwom lub instytucjom, kt\u00f3re nie dope\u0142ni\u0142y zobowi\u0105za\u0144 wynikaj\u0105cych z prawa unijnego. Nie ma on natomiast mo\u017cliwo\u015bci rozs\u0105dzania zgodno\u015bci ustaw z porz\u0105dkami prawnymi poszczeg\u00f3lnych pa\u0144stw. Jedyn\u0105 instytucj\u0105, kt\u00f3ra ma kompetencje ocenia\u0107 zgodno\u015b\u0107 polskiego prawa z Konstytucj\u0105, jest Trybuna\u0142 Konstytucyjny. W zwi\u0105zku z tym wypowied\u017a Ma\u0142gorzaty Kidawy-B\u0142o\u0144skiej uznajemy za manipulacj\u0119.\n\nDzia\u0142alno\u015b\u0107 Trybuna\u0142u reguluj\u0105 art. 251-281 Traktatu o funkcjonowaniu Unii Europejskiej (TFUE), art. 19 Traktatu o Unii Europejskiej, art. 136 Traktatu Euratom oraz za\u0142\u0105czony do Traktat\u00f3w protok\u00f3\u0142 nr 3 w sprawie Statutu Trybuna\u0142u.\n\u2022 Trybuna\u0142u Sprawiedliwo\u015bci, w kt\u00f3rym orzeka po jednym s\u0119dzi z ka\u017cdego pa\u0144stwa cz\u0142onkowskiego i jedenastu rzecznik\u00f3w generalnych,\n\u2022 S\u0105du, w sk\u0142ad kt\u00f3rego wchodzi po dw\u00f3ch s\u0119dzi\u00f3w z ka\u017cdego kraju UE.\n\nPodstawow\u0105 dzia\u0142alno\u015bci\u0105 tej instytucji unijnej jest rozpatrywanie skarg przeciwko pa\u0144stwom lub instytucjom, kt\u00f3re nie dope\u0142ni\u0142y zobowi\u0105za\u0144 wynikaj\u0105cych z prawa Unii Europejskiej. Tak\u0105 skarg\u0119 mo\u017ce wnie\u015b\u0107:\n\u2022 Komisja Europejska \u2013 zanim jednak to nast\u0105pi, musi ona umo\u017cliwi\u0107 pa\u0144stwu cz\u0142onkowskiemu, kt\u00f3rego sprawa dotyczy, przedstawienie swoich uwag oraz wystawi\u0107 stosown\u0105 opini\u0119,\n\nJe\u015bli Trybuna\u0142 potwierdzi, \u017ce kraj uchybi\u0142 zobowi\u0105zaniom, akt prawny, kt\u00f3rego dotyczy\u0142a skarga, musi zosta\u0107 usuni\u0119ty z porz\u0105dku prawnego tego pa\u0144stwa. Ponadto je\u017celi w wyniku kolejnej skargi z\u0142o\u017conej przez Komisj\u0119 Trybuna\u0142 stwierdzi, \u017ce dane pa\u0144stwo cz\u0142onkowskie nie zastosowa\u0142o si\u0119 do wyroku, mo\u017ce na\u0142o\u017cy\u0107 na nie kar\u0119 finansow\u0105 (rycza\u0142t lub okresow\u0105 kar\u0119 pieni\u0119\u017cn\u0105). W zakres obowi\u0105zk\u00f3w TSUE wchodzi te\u017c:\n\u2022 rozpatrywanie skarg o stwierdzenie niewa\u017cno\u015bci lub skarg na bezczynno\u015b\u0107 wniesionych przeciwko instytucjom unijnym (przez pa\u0144stwa cz\u0142onkowskie, same instytucje lub przez ka\u017cd\u0105 osob\u0119 fizyczn\u0105 lub prawn\u0105),\n\u2022 rozpatrywanie skarg po\u015brednich (tryb prejudycjalny) \u2013 orzeczenia wydawane na wniosek s\u0105d\u00f3w lub trybuna\u0142\u00f3w krajowych, w momencie kiedy rozpatrywane przez nie sporne sprawy dotycz\u0105 wyk\u0142adni prawa unijnego lub wa\u017cno\u015bci jego przepis\u00f3w,\n\u2022 orzekanie w sprawie szk\u00f3d poniesionych przez osob\u0119 fizyczn\u0105 lub przedsi\u0119biorstwo w wyniku dzia\u0142ania lub zaniechania dzia\u0142ania przez dan\u0105 instytucj\u0119 UE lub jej urz\u0119dnik\u00f3w,\n\u2022 orzekanie w sprawie odwo\u0142a\u0144 od wyrok\u00f3w i postanowie\u0144 S\u0105du, przy czym odwo\u0142ania musz\u0105 ogranicza\u0107 si\u0119 do kwestii prawnych.\n\nCzy TSUE mo\u017ce kontrolowa\u0107 zgodno\u015b\u0107 prawa z polsk\u0105 Konstytucj\u0105?\n\nDzia\u0142alno\u015b\u0107 Trybuna\u0142u ogranicza si\u0119 zasadniczo tylko do wyk\u0142adni akt\u00f3w prawa unijnego, czyli przede wszystkim TUE, TFUE i Karty Praw Podstawowych, ale te\u017c w\u0142asnych orzecze\u0144 z poprzednich lat. Opr\u00f3cz tego w trybie prejudycjalnym TSUE wypowiada si\u0119 na temat wa\u017cno\u015bci i wyk\u0142adni akt\u00f3w przyj\u0119tych przez instytucje, organy lub jednostki organizacyjne samej Unii. Krajowe s\u0105dy mog\u0105 zadawa\u0107 pytania tylko i wy\u0142\u0105cznie wtedy, kiedy rozpatrywana sprawa jest zwi\u0105zana z unijnym prawem. Natomiast je\u015bli chodzi o skargi do Trybuna\u0142u kierowane przez Komisj\u0119 lub inne pa\u0144stwo, mog\u0105 one dotyczy\u0107 tylko uchybienia wobec prawa unijnego. TSUE nie ma prawnej mo\u017cliwo\u015bci wypowiadania si\u0119 na temat zgodno\u015bci danego aktu z konstytucj\u0105 danego pa\u0144stwa cz\u0142onkowskiego. W uzasadnieniach wyrok\u00f3w Trybuna\u0142 nigdy nie wychodzi poza ramy akt\u00f3w prawnych, kt\u00f3re stanowi\u0105 o prawodawstwie unijnym. W Polsce jedyn\u0105 instytucj\u0105 do tego powo\u0142an\u0105 jest Trybuna\u0142 Konstytucyjny. Do jego kompetencji nale\u017cy:\n\u2022 orzekanie w sprawach zgodno\u015bci ustaw z ratyfikowanymi umowami mi\u0119dzynarodowymi, kt\u00f3rych ratyfikacja wymaga\u0142a uprzedniej zgody wyra\u017conej w ustawie,\n\u2022 orzekanie w sprawach zgodno\u015bci przepis\u00f3w prawa wydawanych przez centralne organy pa\u0144stwowe z Konstytucj\u0105, ratyfikowanymi umowami mi\u0119dzynarodowymi i ustawami,\n\n rozpatrywanie skarg konstytucyjnych,\n\u2022 orzekanie o zgodno\u015bci z Konstytucj\u0105 cel\u00f3w lub dzia\u0142alno\u015bci partii politycznych,\n\n rozstrzyganie o przej\u015bciowej niemo\u017cno\u015bci sprawowania urz\u0119du przez prezydenta na wniosek marsza\u0142ka sejmu (tylko w wypadku braku mo\u017cliwo\u015bci zawiadomienia przez prezydenta marsza\u0142ka sejmu o niemo\u017cno\u015bci sprawowania urz\u0119du) i powierzanie marsza\u0142kowi sejmu tymczasowego wykonywania obowi\u0105zk\u00f3w prezydenta,\n\nUznanie przez Trybuna\u0142 niezgodno\u015bci aktu prawnego lub jego przepisu z Konstytucj\u0105 mo\u017ce spowodowa\u0107 pozbawienie go mocy obowi\u0105zuj\u0105cej. Prezydent nie mo\u017ce bowiem podpisa\u0107 ustawy, kt\u00f3r\u0105 Trybuna\u0142 Konstytucyjny uzna\u0142 za niezgodn\u0105 z Konstytucj\u0105. Je\u017celi jednak niezgodno\u015b\u0107 ta dotyczy poszczeg\u00f3lnych przepis\u00f3w ustawy, a Trybuna\u0142 Konstytucyjny nie orzeknie, \u017ce s\u0105 one nierozerwalnie zwi\u0105zane z ca\u0142ym aktem, prezydent, po zasi\u0119gni\u0119ciu opinii marsza\u0142ka sejmu, podpisuje ustaw\u0119 z pomini\u0119ciem przepis\u00f3w uznanych za niezgodne z Konstytucj\u0105 albo zwraca ustaw\u0119 sejmowi w celu usuni\u0119cia niezgodno\u015bci.\n\nJedn\u0105 z podstawowych zasad Unii Europejskiej jest pierwsze\u0144stwo prawa wsp\u00f3lnotowego. Oznacza ono, \u017ce prawo unijne ma warto\u015b\u0107 nadrz\u0119dn\u0105 nad prawem krajowym pa\u0144stw cz\u0142onkowskich. Zasada pierwsze\u0144stwa dotyczy wszystkich akt\u00f3w wsp\u00f3lnotowych, kt\u00f3re maj\u0105 moc wi\u0105\u017c\u0105c\u0105. Pa\u0144stwa cz\u0142onkowskie nie mog\u0105 wi\u0119c stosowa\u0107 przepisu krajowego, kt\u00f3ry jest niezgodny z prawem wsp\u00f3lnotowym.\n\nRegu\u0142a ta nie jest zapisana w unijnych traktatach, ale zosta\u0142a zatwierdzona przez TSUE. Zasadzie tej podlegaj\u0105 wszystkie akty krajowe, niezale\u017cnie od ich rodzaju: ustawa, rozporz\u0105dzenie, uchwa\u0142a, dekret itp. Nie ma znaczenia, czy teksty te zosta\u0142y wydane przez w\u0142adz\u0119 wykonawcz\u0105 czy ustawodawcz\u0105 pa\u0144stwa cz\u0142onkowskiego. W\u0142adza s\u0105downicza tak\u017ce zobowi\u0105zana jest do stosowania zasady pierwsze\u0144stwa. Jej orzecznictwo musi by\u0107 zgodne z przepisami UE.\n\nTrybuna\u0142 stwierdzi\u0142, \u017ce r\u00f3wnie\u017c konstytucje krajowe podlegaj\u0105 zasadzie pierwsze\u0144stwa. S\u0119dziowie krajowi zobowi\u0105zani s\u0105 do niestosowania przepis\u00f3w ustawy zasadniczej sprzecznych z prawem wsp\u00f3lnotowym. Konstytucja w orzecznictwach TSUE jest zatem traktowana jak ka\u017cdy inny akt, a nie jako punkt odniesienia przy wydawaniu wyrok\u00f3w. Jej stosowanie mo\u017ce zosta\u0107 zablokowane przez Trybuna\u0142 Sprawiedliwo\u015bci, je\u015bli ten uzna, \u017ce jej zapisy stanowi\u0105 uchybienie wobec prawa unijnego. Taki wyrok mo\u017ce zosta\u0107 jednak wydany tylko na podstawie ustawodawstwa wsp\u00f3lnotowego. W zwi\u0105zku z tym wypowied\u017a Ma\u0142gorzaty Kidawy-B\u0142o\u0144skiej uznajemy za manipulacj\u0119.", "lang": "pl"}