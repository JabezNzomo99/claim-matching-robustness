{"title": "Salvini si sbaglia, non \u00e8 vero che in Europa cresce di pi\u00f9 chi non ha l'Euro", "subtitle": "", "author": "pagellapolitica.it", "date": null, "vclaim_id": "vclaim-id-6682", "url": "https://pagellapolitica.it/dichiarazioni/7718/salvini-si-sbaglia-non-e-vero-che-in-europa-cresce-di-piu-chi-non-ha-leuro", "vclaim": "L\u2019Ungheria \u00e8 cresciuta nel 2015 del 3,1% e si prevede cresca del 1,9% nel 2016, del 3,5% nel 2017 e del 3,2% nel 2018.\n\nLa Polonia \u00e8 cresciuta nel 2015 del 3,9% e dovrebbe crescere del 2,8% nel 2016, del 3,2% nel 2017 e del 3,1% nel 2018.\n\nNessuno dei tre \u00e8 il Paese che \u00e8 cresciuto di pi\u00f9 nel 2015, n\u00e9 quello che crescer\u00e0 di pi\u00f9 nel prossimo triennio. E nessuno dei tre Paesi sale sul podio di queste due classifiche.\n\nResta per\u00f2 vero che i Paesi dell'area euro crescono meno, in generale, rispetto a quelli che non hanno ancora la moneta unica. Nel 2015 l'area euro \u00e8 cresciuta del 2%, la Ue nel suo complesso del 2,2%. Il differenziale di +0,2% dipende dalle prestazioni migliori dei Paesi senza l'euro e dovrebbe, nelle previsioni della Commissione, restare invariato nel 2016 e 2017 per poi invece sparire nel 2018, quando sia area euro che Ue cresceranno del 1,8%.\n\nNon \u00e8 per\u00f2 necessariamente vero che le migliori prestazioni del Pil dei Paesi ancora senza valuta unica dipendano da questo elemento. Molti sono infatti Paesi che hanno avuto uno sviluppo economico relativamente recente ed \u00e8 normale che le loro economie crescano a percentuali pi\u00f9 elevate, dovendo colmare una distanza ancora ampia dai Paesi pi\u00f9 ricchi d'Europa che crescono a percentuali inferiori.\n\nAd esempio l' dopo il 1990 ha visto il proprio Pil pro capite salire da poco pi\u00f9 di 30 mila dollari all'anno a poco meno di 35 mila dollari (soglia che era stata superata prima della crisi). Sia che hanno quasi raddoppiato nello stesso periodo il proprio Pil pro capite, passando Varsavia da 10 mila a 25 mila dollari l'anno e Budapest da 15 mila a 25 mila, ma senza ancora raggiungere i livelli di un'economia sviluppata ma che cresce poco come quella italiana.\n\nIl grafico sottostante mostra la crescita del Pil delle nazioni in area euro e fuori dall'area euro nel 2015. In grassetto abbiamo evidenziato le nazioni fuori dall'euro. Il primo posto \u00e8 dell\u2019Irlanda, Paese dell\u2019area Euro, con un incredibile +26,3% del Pil, dovuto alla decisione di conteggiare nel proprio settore impresa le compagnie straniere che hanno spostato la loro sede in Irlanda. Seconda si piazza Malta, sempre dell\u2019Eurozona, con +7,4% di Pil nel 2015. Terzo posto va alla Repubblica Ceca, che invece non ha ancora adottato la moneta unica, con +4,5% di Pil. La Polonia arriva quinta a pari merito con la Romania, col +3,9%, dietro la Svezia (+4,1%). Pi\u00f9 lontana l\u2019Ungheria e lontanissima Londra.\n\nVale comunque la pena notare come e abbiano un regime di tassazione particolarmente favorevole, che in passato gli \u00e8 valsa l'accusa di essere dei \"paradisi fiscali\" e che ne spinge in alto le percentuali di crescita del Pil. Non considerandoli, la Polonia salirebbe sul terzo gradino del podio, occupato interamente da Paesi senza valuta unica.\n\nIl Paese, poi, che ha le prospettive di una maggiore crescita non \u00e8 nessuno dei tre citati da Salvini. Si tratta infatti della Romania, che nel 2016 dovrebbe crescere del 4,9%, nel 2017 del 4,4% e nel 2018 del 3,7%. Anche Bucarest non \u00e8 nell\u2019Eurozona ma forse non \u00e8 un caso che il Segretario della Lega abbia omesso di menzionarla.\n\nA differenza di Polonia e Ungheria, dove soffia un vento anti-europeista e nazionalista, la Romania \u00e8 un Paese fortemente interessato a progredire sul sentiero dell\u2019integrazione europea e ad adottare l\u2019euro. Pur avendo dovuto rinunciare all\u2019obiettivo del 2019, non essendo riuscita ad entrare nell\u2019Area Euro di Cambio II (AEC II) nel 2016, secondo il vice-presidente della Banca Centrale Rumena, Bogdan Olteanu, la Romania dovrebbe adottare la moneta unica nel 2022-2023.\n\nLa sua popolazione \u00e8 in maggioranza, secondo gli ultimi dati dell\u2019Eurobarometro il 68% nel 2015, favorevole all\u2019adozione dell\u2019euro e anche le recenti proteste contro i progetti del neoeletto governo di indebolire la lotta alla corruzione, piaga del Paese, sono caratterizzate da una marcata aspirazione europeista.\n\nL\u2019Irlanda, ad esempio, dovrebbe crescere del 4,3% nel 2016, del 3,4% e del 3,3% nei due anni successivi. La Slovacchia del 3,3% nel 2016, del 2,9% nel 2017 e del 3,6% nel 2018. Malta del 4% nel 2016 e del 3,7% nei due anni successivi. Il Lussemburgo del 3,8% nel 2016, del 4% nel 2017 e del 3,9% nel 2018.\n\nMa, se escludiamo i tre \"paradisi fiscali\" - oltre a Malta e Irlanda, gi\u00e0 citati, anche il Lussemburgo ha un regime di tassazione particolare - nel 2016 la Polonia, con il 2,8% di crescita del Pil, arriva terza dietro Slovacchia (3,3%) e Spagna (3,2%). Pi\u00f9 indietro Ungheria e Gran Bretagna. Nel 2017 l'Ungheria, con una crescita del 3,5%, sopravanza la Polonia (3,2%) e non viene eguagliata da nessun Paese dell'area euro.\n\nIn base ai dati non sembra che sussista una relazione precisa tra crescita del Pil e adozione della moneta unica. Salvini ha torto quando sostiene che chi non ha l\u2019euro cresca necessariamente di pi\u00f9 e i tre esempi che porta sono economie che, pur in buona salute, non rientrano nei primi posti delle classifiche europee. Tuttavia \u00e8 vero che ancora per i prossimi due anni l'economia dell'area euro crescer\u00e0 a un ritmo pi\u00f9 lento delle economie che ancora non hanno adottato la moneta unica. Il giudizio \u00e8 quindi \u201cPinocchio andante\u201d.", "lang": "it"}