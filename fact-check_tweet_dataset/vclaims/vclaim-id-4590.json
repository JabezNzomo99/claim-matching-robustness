{"title": "Hierarchia w Policji i kwestia odpowiedzialno\u015bci funkcjonariuszy", "subtitle": "Ewa Kopacz o tym, przed kim odpowiadaj\u0105 policjanci i jaka jest hierarchia w Policji. Sprawdzamy informacje, kt\u00f3re przywo\u0142a\u0142a Ewa Kopacz ws. policji.", "author": "demagog.org.pl", "date": null, "vclaim_id": "vclaim-id-4590", "url": "https://demagog.org.pl/wypowiedzi/hierarchia-w-policji-i-kwestia-odpowiedzialnosci-funkcjonariuszy/", "vclaim": "Za swoje post\u0119powanie funkcjonariusze policji ponosz\u0105 odpowiedzialno\u015b\u0107 karn\u0105 i/lub dyscyplinarn\u0105 (ustawa z dnia 6 kwietnia 1990 r. o Policji).\n\nPrzewinienie dyscyplinarne mo\u017ce polega\u0107 na nieprzestrzeganiu zasad etyki zawodowej albo naruszeniu dyscypliny s\u0142u\u017cbowej, tj. zawinionym przekroczeniu uprawnie\u0144 lub zaniechaniu wykonania swoich obowi\u0105zk\u00f3w (art. 132 ustawy o Policji).\n\nFunkcjonariusz odpowiada dyscyplinarnie wobec swojego prze\u0142o\u017conego, kt\u00f3rym mo\u017ce by\u0107 odpowiednio komendant szko\u0142y policyjnej, komendant powiatowy (miejski) i wojew\u00f3dzki, Komendant Sto\u0142eczny Policji, Komendant Centralnego Biura \u015aledczego Policji lub Komendant G\u0142\u00f3wny Policji (art. 133).\n\nKomendant G\u0142\u00f3wny Policji jest najwy\u017cszym prze\u0142o\u017conym wszystkich policjant\u00f3w i pe\u0142ni funkcj\u0119 centralnego organu administracji rz\u0105dowej odpowiedzialnego za sprawy bezpiecze\u0144stwa i porz\u0105dku publicznego. Podlega on ministrowi ds. wewn\u0119trznych i na jego wniosek jest mianowany przez Prezesa Rady Ministr\u00f3w.", "lang": "pl"}