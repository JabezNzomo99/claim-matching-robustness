{"title": "Nei, vi er ikke inne i en av de blodigste rovdyrsommerne som har v\u00e6rt", "subtitle": "P\u00e5vist rovvilttap har g\u00e5tt ned, og med utgangspunkt i denne statistikken er 2018 \u00e5ret med de tredje laveste p\u00e5viste tapstallene siden 2005.", "author": "www.faktisk.no", "date": null, "vclaim_id": "vclaim-id-7337", "url": "https://www.faktisk.no/faktasjekker/QKA/nei-vi-er-ikke-inne-i-en-av-de-blodigste-rovdyrsommerne-som-har-vaert", "vclaim": "Da klima og milj\u00f8minister Ola Elvestuen (V) giftet seg 4. august var bryllupskaken pyntet med to ulver. Det synes ikke Senterpartiets stortingsrepresentant Heidi Greni noe om. Tre dager etter bryllupet publiserte hun f\u00f8lgende tekst p\u00e5 Facebook:\n\nTorsdag 9. august m\u00f8tte Greni Venstres Sveinung Rotevatn til debatt i Dagsnytt 18 om kakepynten. Programleder Espen Aas startet med \u00e5 oppsummerte debatten, og spurte Greni hvorfor hun opplever dette som respektl\u00f8st.\n\nGreni svarte at man er n\u00f8dt til \u00e5 se dette i kontekst:\n\n\u2013 N\u00e5 er vi inne i en av de blodigste rovdyrsommerne som har v\u00e6rt. B\u00f8ndene g\u00e5r ute n\u00e5 og leter etter kadaver. De finner halvd\u00f8de sauer som de er n\u00f8dt til \u00e5 ta livet av. Det er en kjempestor psykisk belastning p\u00e5 bonden, og du har t\u00f8rkesommeren p\u00e5 toppen. Og n\u00e5 har statsr\u00e5den da, som faktisk sitter med ansvaret for \u00e5 ivareta rovviltforliket og legge til rette for beiten\u00e6ringene, brukt en s\u00e5nn anledning til \u00e5 gj\u00f8re narr av dem som produserer maten v\u00e5r, og det gj\u00f8r meg veldig lei meg.\n\nLitt senere i debatten sa Greni at dette er en \u00abh\u00e5n mot dem som faktisk n\u00e5 lever midt oppi dette blodbadet\u00bb.\n\nDet er p\u00e5standen om at vi er inne i en av de blodigste rovdyrsommerne noensinne vi skal se n\u00e6rmere p\u00e5 i denne faktasjekken.\n\nFaktisk.no tar kontakt med Karen F\u00f8lgesvold, politisk r\u00e5dgiver for Senterpartiets stortingsgruppe, for \u00e5 h\u00f8re hva som ligger til grunn for p\u00e5standen. Hun skriver dette i en e-post:\n\nSiden Greni omtaler sau i p\u00e5standen sin, er det sau vi kommer til \u00e5 ta for oss i faktasjekken. I statistikken under faller b\u00e5de lam og sau innunder begrepet sau.\n\nP\u00e5 Rovbase.no, som drives av Milj\u00f8direktoratet og oppdateres av fylkesmannen, Statens naturoppsyn (SNO) og Norsk institutt for naturforskning, finnes tall over antall sau det er utbetalt rovdyrerstatning for fra 2006 til 2017:\n\nTallene er basert p\u00e5 erstatningss\u00f8knader som sendes fylkesmennene hvert \u00e5r. For 2018 vil tallene sannsynligvis v\u00e6re klare i desember eller januar. Milj\u00f8direktoratet forklarer det slik:\n\nFaktisk.no tar kontakt med Milj\u00f8direktoratet for \u00e5 h\u00f8re om det finnes tall som kan si noe om tap av sau til rovdyr i 2018. Medier\u00e5dgiver Dag Stian Husby forteller at Statens naturoppsyn jobber med en forel\u00f8pig oversikt over p\u00e5viste tap per 1. august 2018. I en e-post til Faktisk.no skriver direktoratet:\n\nMed utgangspunkt i denne statistikken er 2018 \u00e5ret med de tredje laveste p\u00e5viste tapstallene siden 2005.\n\nForel\u00f8pige tall over p\u00e5viste tap m\u00e5 ikke forveksles med tall over totaltap, men:\n\nUnder er totaltallene over p\u00e5viste tap av sau til rovdyr per 1. august og tall fra Rovbase.no over rovdyrerstatning. Erstatningstallene gir det beste bildet, men tall for 2018 er ikke klare f\u00f8r senere i \u00e5r. Tallene over p\u00e5vist rovvilttap gir imidlertid en god indikasjon for utviklingen:\n\nSlik ser de sammenlignbare tallene over p\u00e5viste tap av sau til rovdyr per 1. august hvert \u00e5r ut, fordelt p\u00e5 rovdyr:\n\nAv grafen over ser vi at det er variasjoner i tap av sau til ulike rovdyr. Fra 2017 til 2018 var det en \u00f8kning i p\u00e5viste tap til bj\u00f8rn, og en nedgang i p\u00e5viste tap til ulv.\n\nIf\u00f8lge Milj\u00f8direktoratet vil det tradisjonelt v\u00e6re st\u00f8rre andel jerveskader sent i sesongen. Skadene fra jerv og gaupe er ogs\u00e5 vanskeligere \u00e5 dokumentere enn skader fra bj\u00f8rn og ulv.\n\n\u2013 P\u00e5vist skade eller tap er de sauene vi i Statens naturoppsyn har unders\u00f8kt og p\u00e5vist eller antatt at er tatt av rovdyr. Antatt inneb\u00e6rer en sannsynlighetsovervekt. De fleste unders\u00f8kelsene vi gj\u00f8r er p\u00e5 d\u00f8de dyr, men vi unders\u00f8ker ogs\u00e5 noen som g\u00e5r med skader. V\u00e5re tall kan ikke si noe om utviklingen i andre d\u00f8ds\u00e5rsaker. Hvert \u00e5r forsvinner eller d\u00f8r 130 000 \u2013 140 000 sau p\u00e5 beite, hvorav omtrent 30 000 er tatt av rovvilt.\n\nAustmo forteller at under ti prosent av sauene som blir erstattet i erstatningsoppgj\u00f8ret, blir funnet. Dermed utgj\u00f8r tallene over p\u00e5viste tap en liten del av tallene over totaltap.\n\n\u2013 Det er likevel mulig \u00e5 bruke tallene til \u00e5 se p\u00e5 utvikling. Bildet vi har n\u00e5 stemmer godt overens med totaltapet. B\u00e5de 2015, 2016, 2017 og 2018 har v\u00e6rt \u00e5r med historisk lave p\u00e5viste tap.\n\nStatens naturoppsyn unders\u00f8ker alt som blir varslet inn. Slik ser utviklingen i antall innmeldte saker ut:\n\n\u2013 Legger man sammen alle innmeldte saker, ogs\u00e5 de som ikke lar seg p\u00e5vise til rovvilt, viser tallene at SNO aldri har f\u00e5tt s\u00e5 f\u00e5 innmeldte saker per 1. august. Selv om det er lokale variasjoner tyder tallene p\u00e5 at det totalt sett har v\u00e6rt en rolig beitesesong.\n\nSelv om tallene over erstatning og p\u00e5vist tap kan fortelle mye om hvor mange sauer som er tatt av rovdyr, er det ogs\u00e5 interessant \u00e5 se hvor mange sauer som blir sluppet p\u00e5 utmarksbeite.\n\nTallene under baserer seg p\u00e5 Landbruksdirektoratets oversikt over sau p\u00e5 utmarksbeite, som det utbetales utmarksbeitetilskudd for.\n\nFra 2017 har Landbruksdirektoratet begynt \u00e5 hente inn tall over antall sau som er sluppet p\u00e5 utmarksbeite og antall sau som er sanket fra utmarksbeite samme \u00e5r:\n\u2022 Differanse: 115 028. Dette tilsvarer en tapsprosent p\u00e5 5,69.\n\nI Stortingsmelding 11 (2016-2017) skriver Landbruks- og matdepartementet om sau p\u00e5 utmarksbeite og rovdyr. Basert p\u00e5 tall fra organisert beitebruk (OBB), som omfatter omtrent 3/4 av sau p\u00e5 utmarksbeite, oppsummerer de tapene slik:\n\u2022 Tap av sau ble noe redusert til under 4 prosent fra 1970-tallet og frem til 1990-tallet.\n\u2022 Omr\u00e5devis \u00f8kte tapene ut over p\u00e5 1990- og 2000-tallet med \u00f8kende rovviltbestander.\n\u2022 I 2006 var tapene i organisert beitebruk p\u00e5 6,8 prosent, noe som tilsvarte et beregnet totaltap av sau p\u00e5 utmarksbeite p\u00e5 138 000 sau/lam, hvorav 39 000 ble erstattet p\u00e5 grunn av rovvilt.\n\u2022 De samlede tapene er senere redusert. I 2015 l\u00e5 de p\u00e5 5,2 prosent i organisert beitebruk og tilsvarte totaltap p\u00e5 106 000 sau/lam, hvorav 20 000 ble erstattet p\u00e5 grunn av rovvilt.\n\nSenterpartiets Heidi Greni uttaler seg om n\u00e5-situasjonen n\u00e5r hun p\u00e5st\u00e5r at vi er inne i en av de blodigste rovdyrsommerne som har v\u00e6rt.\n\nPer n\u00e5 er det bare Milj\u00f8direktoratet/Statens naturoppsyn som har forel\u00f8pige tall for 2018. Disse tallene baserer seg p\u00e5 innmeldinger av tap/skader som Statens naturoppsyn unders\u00f8ker. Dersom man finner at det kan p\u00e5vises eller er sannsynlighetsovervekt for at sauen er tatt av rovdyr, f\u00f8res det i statistikken.\n\nFordi de fleste av sauene som blir tatt av rovdyr, ikke blir funnet igjen, er tall over p\u00e5vist tap mye lavere enn erstatningstallene. Likevel pleier de \u00e5 gi en god indikasjon p\u00e5 utviklingen i tap til rovdyr.\n\nMed utgangspunkt i denne statistikken er 2018 \u00e5ret med de tredje laveste p\u00e5viste tapstallene siden 2005. Det stemmer alts\u00e5 ikke at vi er inne i en av de blodigste rovdyrsommerne som har v\u00e6rt.", "lang": "no"}