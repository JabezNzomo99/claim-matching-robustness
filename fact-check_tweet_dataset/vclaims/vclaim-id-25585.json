{"title": "I 10 punti di Di Maio erano gi\u00e0 nel Contratto con la Lega", "subtitle": "", "author": "pagellapolitica.it", "date": null, "vclaim_id": "vclaim-id-25585", "url": "https://pagellapolitica.it/dichiarazioni/8370/i-10-punti-di-di-maio-erano-gia-nel-contratto-con-la-lega", "vclaim": "Il 23 agosto, ospite al Meeting di Comunione e Liberazione a Rimini, il sottosegretario alla presidenza del Consiglio Giancarlo Giorgetti ha commentato la crisi di governo, dicendo che \u00abi dieci punti che Di Maio che ha letto dopo le consultazioni al Quirinale [...] sono tutti o quasi parte integrante del con la Lega\u00bb.\n\nMa il sottosegretario leghista ha ragione? Abbiamo utilizzato il nostro progetto per verificare quanti dei 10 obiettivi del Movimento 5 stelle erano gi\u00e0 previsti dal .\n\nPer prima cosa, nel si prometteva di \u00absterilizzare le clausole di salvaguardia Ue che comportano l\u2019aumento delle aliquote Iva\u00bb. Con la legge di Bilancio per il 2019, il governo Lega-M5s ha bloccato l\u2019aumento dell\u2019imposta previsto per quest\u2019anno \u2013 ed ereditato dai precedenti esecutivi \u2013 ma ha introdotto nuove clausole per il 2020 e 2021, per un valore pari a oltre 51 miliardi di euro.\n\nFamiglie, natalit\u00e0 e disabilit\u00e0 sono al centro di alcuni passaggi del Contratto: tutto il Capitolo 18 \u00e8 infatti dedicato alle \u201cPolitiche per la famiglia e natalit\u00e0\u201d, mentre il Capitolo 16 si concentra sul \u201cMinistero della disabilit\u00e0\u201d e una serie di politiche sul tema. Le promesse contenute in questa sezione dell\u2019accordo sono 12, contro le quattro per famiglia e natalit\u00e0.\n\nUnica eccezione \u00e8 l\u2019\u00abemergenza abitativa\u00bb, espressione che generalmente fa riferimento al sostenimento delle famiglie in affitto che vivono in situazione di fragilit\u00e0 economica. Di questa \u00abemergenza\u00bb il non fa mai menzione, cosa che non era passata inosservata nei giorni successivi alla sua sottoscrizione. Secondo alcuni, infatti, all\u2019epoca le politiche per la casa erano tra i grandi assenti nell\u2019accordo di maggioranza.\n\nL\u2019intero Capitolo 4 del contiene 17 promesse su \u201cAmbiente, green economy e rifiuti zero\u201d, dove si legge che \u00ab\u00e8 fondamentale potenziare le azioni attualmente considerate a livello nazionale per il contrasto al cambiamento climatico e per la transizione verso modelli sostenibili di economia e gestione delle risorse rinnovabili\u00bb.\n\nUn richiamo vero e proprio a un non \u00e8 presente: l\u2019espressione fa riferimento a un programma socioeconomico promosso da alcuni deputati democratici negli Stati Uniti e presentato a febbraio 2019. Secondo il documento alla base dell\u2019alleanza Lega-M5s, firmato alcuni mesi prima, bisogna \u00abportare la questione ecologica al centro della politica\u00bb.\n\nLa prima parte \u00e8 subito dedicata alla magistratura e ai tribunali, con un diretto riferimento al Csm e al suo sistema di elezione: \u00abIl Consiglio Superiore della Magistratura deve operare in maniera quanto pi\u00f9 indipendente da influenze politiche di potere interne o esterne. Sar\u00e0 pertanto opportuno operare una revisione del sistema di elezione, sia per quanto attiene i componenti laici che quelli togati, tale da rimuovere le attuali logiche spartitorie e correntizie in seno all\u2019organo di autogoverno della magistratura\u00bb.\n\nIl dimezzamento dei tempi della giustizia non viene citato, ma si parla comunque di \u00abvelocizzare e snellire il processo civile mediante una semplificazione e riduzione drastica del numero dei riti, limitandoli al rito ordinario e al rito del lavoro\u00bb.\n\nUna sezione del Capitolo 12 del \u2013 quello sulla giustizia \u2013 \u00e8 dedicata espressamente al \u00abcontrasto alle mafie\u00bb, mentre nel Capitolo 11, dedicato al fisco, si legge che \u00absul piano della lotta all\u2019evasione fiscale, l\u2019azione \u00e8 volta a inasprire l\u2019esistente quadro sanzionatorio, amministrativo e penale, per assicurare il \u201ccarcere vero\u201d per i grandi evasori\u00bb.\n\nIl Capitolo 13 \u00e8 invece intitolato \u201cImmigrazione: rimpatri e stop al business\u201d, che come suggerisce il nome \u00e8 in linea con quanto indicato da Di Maio al Quirinale. Qui \u00e8 contenuto anche \u00abil superamento del Regolamento di Dublino\u00bb.\n\nAnche questa separazione indicata da Di Maio \u00e8 presente nell\u2019accordo con la Lega di maggio 2018, dove c\u2019\u00e8 scritto che \u00aba tutela del risparmio e del credito, bisogna andare verso un sistema in cui la banca di credito al pubblico e la banca d\u2019investimento siano separate sia per quanto riguarda la loro tipologia di attivit\u00e0 sia per quanto riguarda i livelli di sorveglianza\u00bb.\n\nPer il resto, ci sono le \u201cclassi pollaio\u201d (\u00ab\u00c8 necessario un cambio di rotta, intervenendo sul fenomeno delle cosiddette \u201cclassi pollaio\u201d\u00bb), l\u2019acqua pubblica (a cui \u00e8 dedicata tutto il Capitolo 2) e la cittadinanza digitale (\u00ab\u00c8 opportuno introdurre il principio della cittadinanza digitale dalla nascita, prevedendo l\u2019accesso gratuito alla rete internet per ogni cittadino\u00bb).\n\nAnche se con parole leggermente diverse da quelle pronunciate da Di Maio, il fa menzione anche del rapporto tra sanit\u00e0, politica e meritocrazia: \u00abSaranno utili diverse azioni di tipo strutturale, partendo da un intervento incisivo sulla dirigenza sanitaria, ovvero sui gestori della sanit\u00e0, che dovranno essere adeguatamente e preventivamente formati per garantire la sostenibilit\u00e0 e la qualit\u00e0 del sistema salute e scelti secondo la competenza e il merito, non sulla base di logiche politiche o partitiche\u00bb.", "lang": "it"}