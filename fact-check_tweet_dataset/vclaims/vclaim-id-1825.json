{"title": "Rifugiati: 5 su 100?", "subtitle": "", "author": "pagellapolitica.it", "date": null, "vclaim_id": "vclaim-id-1825", "url": "https://pagellapolitica.it/dichiarazioni/7674/rifugiati-5-su-100", "vclaim": "Come lui stesso riporta, Salvini cita i dati del ministero dell'Interno italiano in materia di immigrazione. Come possiamo vedere nella seconda pagina del report, il governo, nel mese di dicembre 2016, ha esaminata 5.856 richieste d'asilo (indipendentemente dal mese in cui sono state presentate). Tra queste, a soltanto il 5% \u00e8 stato riconosciuto lo status di rifugiato - 5 su 100, esattamente come dice Salvini.\n\nContinuando a leggere il documento del ministero italiano, scopriamo che il 52% delle richieste di asilo sono state negate, mentre al 28% \u00e8 stato riconosciuto lo status di protezione umanitaria e al 15% lo status di protezione sussidiaria, come mostrato nel grafico sottostante.\n\nIl leader della Lega non si sbaglia nella sua dichiarazione: soltanto il 5% di coloro che hanno presentato richiesta d'asilo nel mese di dicembre, ha ottenuto lo status di rifugiato in Italia. Per questo motivo gli assegniamo un \"Vero\". Ma \u00e8 altrettanto bene sottolineare che lo status di rifugiato non \u00e8 l'unico status che pu\u00f2 essere assegnato a coloro che arrivano in Italia per scappare da gravi condizioni sociali o conflitti armati: il 43% dei richiedenti asilo ottiene infatti un permesso di soggiorno per protezione umanitaria e sussidiaria, proprio per i motivi sopra elencati.", "lang": "it"}