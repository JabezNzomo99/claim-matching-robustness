{"title": "L\u2019Italia \u00e8 davvero il Paese che dal 2000 cresce meno in Europa?", "subtitle": "", "author": "pagellapolitica.it", "date": null, "vclaim_id": "vclaim-id-36287", "url": "https://pagellapolitica.it/dichiarazioni/8527/litalia-e-davvero-il-paese-che-dal-2000-cresce-meno-in-europa", "vclaim": "\u00c8 davvero cos\u00ec? Abbiamo verificato che cosa dicono i fatti e Zingaretti sbaglia, anche se i numeri per il nostro Paese non sono comunque positivi.\n\nNel 2017 l\u2019Italia aveva registrato un +1,7 per cento, il secondo dato peggiore a livello comunitario \u2013 davanti a quello della Grecia (+1,5 per cento) \u2013 mentre nel 2016 il nostro Paese si \u00e8 collocato al terzultimo posto (+1,3 per cento), davanti solo a Francia (+1,1 per cento) e Grecia (-0,2 per cento).\n\nTroviamo l\u2019Italia in terzultima posizione anche nel 2015 (+0,8 per cento), davanti questa volta alla Finlandia (+0,5 per cento) e alla Grecia (-0,4 per cento). Nel 2014, il nostro Paese si \u00e8 collocato al quartultimo posto, con crescita zero, con dietro Croazia (-0,1 per cento), Austria (-0,4 per cento) e Cipro (-1,9 per cento), mentre nel 2013 lo ritroviamo al terzultimo posto (-1,8 per cento), davanti a Grecia (-3,2 per cento) e Cipro (-6,6 per cento).\n\nNel 2012, la Grecia era all\u2019ultimo posto (-7,3 per cento), dietro a Portogallo (-4,1 per cento), Cipro (-3,4 per cento) e Italia (-3 per cento). Dobbiamo aspettare fino al 2011 per trovare il posizionamento migliore del nostro Paese a livello europeo: con un +0,7 per cento l\u2019Italia (+0,7 per cento) aveva fatto meglio di sei Stati, tra cui la Spagna (-3 per cento) e la solita Grecia (-9,1 per cento).\n\nRicapitolando: tra il 2008 e il 2018 (ultimo anno disponibile), non \u00e8 vero che l\u2019Italia \u00e8 sempre stata ultima per crescita. Questa osservazione \u00e8 valida solo per il 2018, e anche per il 2017 se non si considera la Grecia (da anni travolta da una grave crisi economica), ma negli anni prima ci sono stati Paesi che hanno fatto peggio del nostro, soprattutto tra il 2009 e 2011.\n\n\u00c8 vero per\u00f2 che solo in due anni, abbiamo fatto meglio di uno dei grandi Paesi europei, superando la Francia nel 2016 e la Germania nel 2009, un anno caratterizzato comunque da una forte recessione comunitaria.\n\nNel 2000, abbiamo registrato un +3,8 per cento \u2013 superiore, per esempio, a quello del Regno Unito (+3,4 per cento) e della Germania (+2,9 per cento) \u2013 mentre il +2 per cento del 2001 \u00e8 stato maggiore di quello di otto Paesi, tra cui di nuovo la Germania (+1,7 per cento).\n\nNei tre anni successivi l\u2019Italia si \u00e8 invece sempre collocata in terzultima posizione. Nel 2002 (+0,3 per cento) davanti a Paesi Bassi (+0,2 per cento) e Germania (-0,2 per cento); nel 2003 (+0,1 per cento) davanti a Germania (-0,7 per cento) e Portogallo (-0,9 per cento); nel 2004 (+1,4 per cento) davanti a Germania (+1,2 per cento) e Malta (+0,4 per cento).\n\nNel 2005, peggio di noi (+0,8 per cento) hanno fatto tre Paesi, tra cui ancora una volta la Germania (+0,7 per cento), mentre nel 2006 (+1,8 per cento) e nel 2007 (+1,5 per cento) siamo tornati al terzultimo posto.\n\nQuesto dato \u00e8 il secondo peggiore nell\u2019intera Ue. Tra i grandi Paesi, il Pil della Germania, in 18 anni, \u00e8 cresciuto del 26,3 per cento, quello del Regno Unito del 37 per cento e quello della Francia del 25 per cento. Soltanto la Grecia \u2013 travolta, come abbiamo detto, da una enorme crisi economica \u2013 ha fatto peggio di noi, con un variazione tra i valori del Pil registrati nel 2000 e quelli nel 2018 del +0,5 per cento.\n\nLa Spagna ha registrato un +33,6 per cento, mentre i Paesi Bassi un +28,2 per cento. In 18 anni, chi ha fatto meglio di tutti \u00e8 stata l\u2019Irlanda (+122,3 per cento), mentre Stati come Polonia (+94 per cento) e Romania (+105,3 per cento) hanno di fatto raddoppiato il valore del loro Pil.\n\nSecondo Nicola Zingaretti, l\u2019Italia \u00e8 il Paese che da 20 anni cresce meno in Europa. Abbiamo verificato che cosa dicono i numeri e le cose non stanno proprio cos\u00ec.\n\nTra il 2008 e il 2018, a livello europeo l\u2019Italia ha occupato l\u2019ultima posizione per crescita del Pil solo nel 2018, anche se negli anni prima siamo stati in effetti tra i Paesi con la crescita pi\u00f9 bassa (fatta eccezione tra il 2008 e il 2009, dove comunque si parla di un periodo di forte recessione a livello comunitario).\n\nTra il 2000 e il 2007, l\u2019Italia non \u00e8 mai stata ultima per crescita del Pil, anche se tra il 2002 e il 2006 siamo sempre stati intorno alla terzultima posizione, seppure davanti alla Germania in diverse occasioni.\n\n\u00c8 vero per\u00f2 che il quadro cambia ancora, e pi\u00f9 in negativo per l\u2019Italia, se si guarda alla variazione in termini percentuali tra il valore assoluto del Pil dei singoli Paesi Ue nel 2000 e quelli nel 2018. Con un +3,5 per cento siamo penultimi, davanti solo al +0,5 per cento della Grecia; Paesi come Regno Unito (37 per cento), Germania (26,3 per cento) e Francia (25 per cento) hanno collezionato un aumento in doppia cifra.", "lang": "it"}