{"title": "Berlusconi e l'Italia maglia nera d'Europa sulla pressione fiscale", "subtitle": "", "author": "pagellapolitica.it", "date": null, "vclaim_id": "vclaim-id-5023", "url": "https://pagellapolitica.it/dichiarazioni/5720/berlusconi-e-litalia-maglia-nera-deuropa-sulla-pressione-fiscale", "vclaim": "Il leader di Forza Italia si \u00e8 sempre fatto vanto di \"non avere mai messo le mani nelle tasche degli italiani\". Effettivamente, a vedere l'andamento della pressione fiscale* (il rapporto tra il totale raccolto dall'erario e il Pil) possiamo osservare come i governi Berlusconi siano stati caratterizzati dai picchi pi\u00f9 bassi di questo indicatore (a fronte per\u00f2 di forti squilibri dei conti pubblici), salendo negli ultimi anni fino ad arrivare al livello previsto (dal DEF) di 43,5% nel 2015 e ad un massimo di 44,1% nel biennio 2016-2017 (non quindi 45 come dice Berlusconi).\n\nLa pressione fiscale \u00e8 quindi salita, ma al momento per\u00f2 l'Italia non sembra essere in cima alla classifica dei Paesi europei. I dati pi\u00f9 affidabili che abbiamo sono forniti da Eurostat - anche se un po' datati (2013) - e forniscono una panoramica precisa del dato sullo scenario europeo.\n\nSecondo l'ultimo aggiornamento l'Italia si trovava infatti tra i Paesi con la pressione fiscale pi\u00f9 alta, ma non era proprio il primo Paese, n\u00e9 tra i primi tre - prima di noi venivano alcuni Stati dalla spesa pubblica caratteristicamente molto alta, come Belgio, Francia, Svezia o Finlandia. L'Italia, in quinta posizione, \u00e8 seguita da Lussemburgo, Ungheria e Paesi Bassi. dati Ocse aggiornati al 2013", "lang": "it"}