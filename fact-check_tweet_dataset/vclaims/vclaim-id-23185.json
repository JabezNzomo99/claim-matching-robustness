{"title": "In Europa il M5s rischia di non contare nulla", "subtitle": "", "author": "pagellapolitica.it", "date": null, "vclaim_id": "vclaim-id-23185", "url": "https://pagellapolitica.it/dichiarazioni/8328/in-europa-il-m5s-rischia-di-non-contare-nulla", "vclaim": "\u00abRicordate quando Di Maio andava in giro per l\u2019Europa a presentare i suoi futuri alleati? Quasi nessuno \u00e8 arrivato in Parlamento, e tra quelli che ce l\u2019hanno fatta ora non ce n\u2019\u00e8 uno che li vuole come partner nello stesso gruppo parlamentare. [\u2026] E cos\u00ec 14 eurodeputati italiani saranno del tutto ininfluenti perch\u00e9 in Europa fuori dai gruppi non conti niente\u00bb\n\nAlle elezioni europee del 26 maggio scorso, il M5s ha raccolto quasi 4 milioni e 600 mila preferenze degli elettori, poco pi\u00f9 del 17 per cento sul totale dei voti, dietro al 22,7 per cento del Pd e al 34,3 per cento della Lega.\n\nNella scorsa legislatura, i 17 europarlamentari del M5s facevano parte del gruppo parlamentare Europa della libert\u00e0 e della democrazia diretta (Efdd), che tra i suoi membri aveva anche il Partito per l\u2019indipendenza del Regno Unito (Ukip) di Nigel Farage.\n\nGli alleati erano il partito croato Zivid Zid (\u201cBarriera umana\u201d o \u201cMuro vivente\u201d), un movimento fondato nel 2011 e considerato populista di sinistra; il partito polacco Kukiz\u201915, nato nel 2015 e connotato da idee populiste di destra; il partito finlandese Liike Nyt, fondato nel 2018 per promuovere, tra le altre cose, la difesa dell\u2019economia di mercato e la democrazia diretta; e il partito greco Akkel, che dal 2014 cerca di difendere nel Paese la sovranit\u00e0 in ambito agricolo dagli accordi di libero scambio.\n\nUn gruppo politico deve essere infatti composto da un minimo di 25 parlamentari (M5s e Zivid Zid insieme sono 15), e deve rappresentare almeno un quarto degli Stati membri (ossia 7).\n\nInnanzitutto, i gruppi politici \u2013 la scorsa legislatura erano otto \u2013 possono assumere personale e sono dotati di strutture amministrative stabili, che vengono finanziate grazie al bilancio del Parlamento europeo e che hanno un proprio presidente, un ufficio di presidenza e una segreteria.\n\nTutte le proposte legislative, infatti, sono esaminate dalle commissioni prima di andare al voto in aula, e queste commissioni \u2013 ognuna con competenze diverse \u2013 sono formate sulla base delle composizione dei gruppi politici, che, tra le altre cose, possono presentare emendamenti e modifiche.\n\nUna seconda opzione \u00e8 quella di riformare lo schieramento Europa della libert\u00e0 e della democrazia diretta (Efdd) insieme, tra gli altri, al Brexit Party di Nigel Farage, che ha raccolto 29 eletti.\n\nIn primo luogo, alcuni dei suoi ex membri o hanno cambiato gi\u00e0 alleanze o hanno ottenuto risultati deludenti: gli 11 eletti del partito di destra tedesco Alternativa per la Germania (Afd) sono passati ai sovranisti di Salvini, mentre, tra gli altri, il partito ceco dei Liberi Cittadini e quello lituano di Ordine e Giustizia non sono pi\u00f9 riusciti a eleggere membri.\n\nI Verdi, per voce del loro leader Philippe Lamberts, hanno gi\u00e0 escluso la possibilit\u00e0 che il M5s entri a far parte del loro gruppo. Discorso analogo vale per i Liberali, dove il partito con pi\u00f9 eletti \u00e8 quello del presidente francese Emmanuel Macron, che da mesi affronta le proteste in patria dei cosiddetti \u201cgilet gialli\u201d, a cui in passato si era avvicinato anche il M5s.\n\nRimane soltanto il gruppo Europa delle nazioni e della libert\u00e0 (Enl), con la Lega di Matteo Salvini e il Raggruppamento nazionale francese di Marine Le Pen. Ma anche in questo caso un\u2019alleanza sembra impossibile: in campagna elettorale, Di Maio ha pi\u00f9 volte criticato il compagno di maggioranza per le sue alleanze in Europa.", "lang": "it"}