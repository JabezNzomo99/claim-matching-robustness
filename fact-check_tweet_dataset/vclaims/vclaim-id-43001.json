{"title": "Bellanova ha (quasi) ragione sullo spreco alimentare in Italia", "subtitle": "", "author": "pagellapolitica.it", "date": null, "vclaim_id": "vclaim-id-43001", "url": "https://pagellapolitica.it/dichiarazioni/8529/bellanova-ha-quasi-ragione-sullo-spreco-alimentare-in-italia", "vclaim": "La ministra Bellanova ha dato insomma, in due momenti diversi, due numeri diversi sullo stesso fenomeno. Questo dipende, come vedremo, dal fatto che i dati citati da Bellanova provengono da rapporti, sempre della stessa organizzazione, ma che utilizzano metodologie di calcolo diverse e che si basano su due anni diversi (il 2017 nel primo caso e il 2018 nel secondo).\n\nIn particolare, la legge n. 166 del 2016 (articolo 2, comma d) \u2014 la cosiddetta \u201cLegge Gadda\u201d, adottata dal governo Renzi proprio per \u00abridurre gli sprechi per ciascuna delle fasi di produzione, trasformazione, distribuzione e somministrazione di prodotti alimentari, farmaceutici e di altri prodotti\u00bb \u2014 definisce il fenomeno come \u00abl'insieme dei prodotti alimentari scartati dalla catena agroalimentare per ragioni commerciali o estetiche ovvero per prossimit\u00e0 della data di scadenza, ancora commestibili e potenzialmente destinabili al consumo umano o animale e che, in assenza di un possibile uso alternativo, sono destinati a essere smaltiti\u00bb.\n\nOltre all\u2019Italia anche l\u2019Unione Europea ha fatto della lotta allo spreco alimentare uno dei suoi obiettivi. Il 30 maggio 2018, infatti, il Parlamento europeo e il Consiglio dell\u2019Unione Europea hanno approvato la Direttiva 2018/851 relativa proprio alle pratiche da adottare nello smaltimento dei rifiuti, che incoraggia (art. 9) gli Stati membri a ridurre \u00abla produzione di rifiuti alimentari nella produzione primaria, nella trasformazione e nella fabbricazione, nella vendita e in altre forme di distribuzione degli alimenti\u00bb e promuove \u00abla donazione di alimenti e altre forme di ridistribuzione per il consumo umano\u00bb.\n\nIl rapporto \u00e8 stato realizzato dall\u2019Osservatorio nazionale sugli Sprechi di Last Minute Market/Swg e fa riferimento allo spreco \u201creale\u201d, cio\u00e8 \u00abquello misurato nelle case degli italiani attraverso il test dei Diari di Famiglia\u00bb. I Diari consistono in un sondaggio sperimentale, con rilevanza statistica, per cui a 400 famiglie di tutta Italia \u00e8 stato chiesto di annotare per una settimana il cibo buttato quotidianamente.\n\nSecondo queste informazioni, quindi, la ministra Bellanova \u00e8 imprecisa nel dire che \u00abin Italia, ogni anno, c\u2019\u00e8 uno spreco di 12 miliardi di euro in prodotti alimentari\u00bb. La cifra, infatti, \u00e8 corretta se la si riferisce \u201csoltanto\u201d agli sprechi che avvengono in ambito familiare. A questi vanno per\u00f2 aggiunti quasi 834 milioni derivanti dagli sprechi \u201cin campo\u201d (i prodotti che, per diversi motivi, dopo la produzione non vengono messi in commercio) , circa 1 miliardo di sprechi nell\u2019industria e un altro miliardo per quelli nella distribuzione. Il totale \u00e8 quindi, come detto, pari a 15 miliardi di euro.\n\nIl perch\u00e9 della discrepanza tra la prima e la seconda cifra menzionata da Bellanova \u00e8 presto detta.\n\nIn questo secondo caso, la ministra cita il Rapporto Waste Watcher 2020 che, come vedremo tra poco, utilizza una metodologia diversa e presenta, quindi, dati differenti rispetto al rapporto del 2019. In ogni caso, i numeri di questo rapporto sono stati presentati al Ministero della Salute quattro giorni dopo l\u2019Assemblea di Italia Viva, in occasione della 7\u00b0 Giornata Nazionale di Prevenzione dello spreco alimentare del 5 febbraio 2020. Quindi, al momento della prima dichiarazione (1\u00b0 febbraio) Bellanova non aveva ancora a disposizione i dati pi\u00f9 aggiornati.\n\nI 12 miliardi sono solo lo spreco delle famiglie nel 2017 (non si tiene insomma conto degli sprechi della filiera) e i 6,5 miliardi sono lo spreco delle famiglie nel 2018.", "lang": "it"}