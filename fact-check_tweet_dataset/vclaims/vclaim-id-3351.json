{"title": "Man skal ikke gi Ibux eller Nurofen ved vannkopper", "subtitle": "For flere preparater foreligger det en advarsel mot bruk ved vannkopper.", "author": "www.faktisk.no", "date": null, "vclaim_id": "vclaim-id-3351", "url": "https://www.faktisk.no/faktasjekker/jRr/man-skal-ikke-gi-ibux-eller-nurofen-ved-vannkopper", "vclaim": "P\u00e5 halvannet d\u00f8gn er et Facebook-innlegg som advarer mot bruk av legemidlene Nurofen, Ibux (nsaids) mot vannkopper, delt nesten 32 000 ganger.\n\nI Facebook-innlegget forteller en mor om s\u00f8nnen som ble alvorlig syk, som hadde f\u00e5tt Nurofen da han hadde vannkopper. Hun skriver:\n\nNSAIDs er ikke-steroide antiinflammatoriske midler som benyttes for betennelsesdempende, smertestillende og/eller febernedsettende virkning. Denne gruppen med legemidler har forskjellige virkestoffer. Ett av disse er ibuprofen, som finnes i flere legemidler, blant annet Ibux og Nurofen.\n\nI mange av de over 4000 kommentarene er det flere som skriver at de aldri har h\u00f8rt om at bruk av ibuprofenpreparater kan v\u00e6re farlig ved vannkopper. Flere skriver ogs\u00e5 at de har f\u00e5tt det anbefalt av helsevesenet til egne barn som har vannkopper.\n\nVannkopper er noe de aller fleste av oss f\u00e5r i l\u00f8pet av livet - det er \u00e9n av de s\u00e5kalte barnesykdommene som vi ikke vaksineres mot. Sykdommen for\u00e5rsakes av herpesviruset Varicella zoster. Den er sv\u00e6rt smittsom, men vanligvis ikke veldig alvorlig.\n\nStemmer det at slike NSAIDs kan gi alvorlige komplikasjoner ved vannkopper?\n\nFaktisk.no sp\u00f8r Legemiddelverket som godkjenner legemidler i Norge og gir r\u00e5d til helsepersonell om dette. Fagdirekt\u00f8r Steinar Madsen forteller at det offisielle r\u00e5det fra norske legemiddelmyndigheter er \u00e5 velge paracetamol og \u00e5 unng\u00e5 bruk av ibuprofen ved behov for smertestillende og febernedsettende til barn med vannkopper.\n\nVannkopper kan medf\u00f8re alvorlig infeksjon i hud og bl\u00f8tvev, som igjen kan forverres av ibuprofenbehandling. Madsen forteller at denne sykdomsutviklingen ved bruk av ibuprofenpreparat ved vannkopper er sv\u00e6rt alvorlig, men sv\u00e6rt sjelden:\n\nLegemiddelverket gir r\u00e5d om bruk av legemidler til b\u00e5de helsepersonell og forbrukere gjennom forskjellige kanaler:\n\u2022 Preparatomtalen er veiledning til leger og helsepersonell\n\nI pakningsvedlegget skal det under mulige bivirkninger v\u00e6re opplyst om at \u00abalvorlige hudinfeksjoner og bl\u00f8tvevskomplikasjoner ved vannkopper (varicella)\u00bb som en sv\u00e6rt sjelden bivirkning.\n\nFaktisk.no unders\u00f8ker informasjonen om de forskjellige preparatene, ved \u00e5 se n\u00e6rmere p\u00e5 pakningsvedlegg og preparatomtale. For preparatene Ibumax, Nurofen og Ibumetin foreligger det en advarsel mot bruk ved vannkopper.\n\nMen for Ibux, som if\u00f8lge Legemiddelverket er Norges mest solgte ibuprofenpreparat, mangler denne advarselen i pakningsvedlegget.\n\nFaktisk.no gj\u00f8r Madsen i Legemiddelverket oppmerksom p\u00e5 manglende advarsel i pakningsvedlegg for Ibux. Han sier f\u00f8rst at han skal unders\u00f8ke hva som har skjedd, og at advarselen burde v\u00e6rt p\u00e5 alle legemidler som inneholder ibuprofen. Noen timer senere sier Madsen f\u00f8lgende:\n\nI Felleskatalogen, som omtaler alle norske legemidler, manglet ogs\u00e5 informasjonen om vannkopper i pakningsvedlegget til Ibux. Dette er oppdatert etter at vi publiserte denne faktasjekken. Madsen forteller at Felleskatalogen speiler informasjonen p\u00e5 Legemiddelverkets sider.\n\nBrukte over ett \u00e5r\n\nMadsen har unders\u00f8kt n\u00e6rmere, og det viser seg at legemiddelprodusenten Weifa sendte inn en s\u00f8knad til Legemiddelverket om oppdatering av informasjon av pakningsvedlegget i september 2016. S\u00f8knaden har av uklare grunner ikke blitt behandlet f\u00f8r oktober 2017. Legemiddelverket beklager den lange saksbehandlingstiden.\n\nFaktisk har snakket med Fagdirekt\u00f8r i Weifa, Astrid T. Bratvedt. Hun bekrefter at Weifa s\u00f8kte Statens legemiddelverk om oppdatering av pakningsvedlegget sent h\u00f8sten 2016, og at de nylig har f\u00e5tt godkjent oppdatert pakningsvedlegg fra Legemiddelverket med advarsel om at ibuprofen skal unng\u00e5s ved vannkopper. De er i ferd med \u00e5 oppdatere pakningsvedlegget.\n\nMadsen legger til at det kan v\u00e6re et problem at advarselstekster i b\u00e5de preparatomtaler og pakningsvedlegg blir s\u00e5 lange og detaljerte at de kan bli vanskelige \u00e5 forst\u00e5. Det kan v\u00e6re utfordrende for forbrukeren \u00e5 orientere seg i informasjonsjungelen av advarsler og bivirkninger.\n\nLegemiddelverket arbeider med \u00e5 forbedre m\u00e5ten pasienter og leger f\u00e5r tak i den informasjonen de trenger i den konkrete situasjonen, og tenker at l\u00f8sningen er mer situasjonsbestemt informasjon: At man enkelt kan s\u00f8ke opp medikamenter og f\u00e5 opp informasjon og advarsler n\u00e5r man faktisk har vannkopper.\n\nPasienter som i dag googler seg frem til symptomer og anbefalte medisiner ved sykdom, kan m\u00f8te p\u00e5 en utfordring. Selv om det tidligere har v\u00e6rt noen mediesaker om at Legemiddelverket har advart mot bruk av Ibux ved vannkopper, er det ikke mye annen informasjon \u00e5 finne om dette. Forbrukersider som Lommelegen.no og Nettdoktor.no viser for eksempel ikke til noen advarsel mot bruk av ibuprofen ved vannkopper.\n\nN\u00e5r den offisielle advarselen ogs\u00e5 har manglet i pakningsvedlegget for Ibux, er det enda mer komplisert for forbrukeren.", "lang": "no"}