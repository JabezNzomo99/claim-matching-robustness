{"title": "Nei, H\u00f8yre var ikke imot hele oljefondet eller innf\u00f8ringen av etiske retningslinjer", "subtitle": "Flere partier var de f\u00f8rste \u00e5rene mot \u00e5 innf\u00f8re etiske retningslinjer for oljefondet, men politikerne snudde etter kritisk s\u00f8kelys p\u00e5 fondets investeringer.", "author": "www.faktisk.no", "date": null, "vclaim_id": "vclaim-id-3127", "url": "https://www.faktisk.no/faktasjekker/EX2/nei-hoyre-var-ikke-imot-hele-oljefondet-eller-innforingen-av-etiske-retningslinjer", "vclaim": "P\u00e5 NRKs Politisk kvarter onsdag 21. februar m\u00f8ttes Rigmor Aasrud, finanspolitisk talsperson i Ap, og Henrik Asheim, finanspolitisk talsperson for H\u00f8yre og leder av finanskomiteen, til debatt.\n\nTemaet var hvorvidt det er etisk riktig at oljefondet investerer i spillselskaper. Bakgrunnen er et representantforslag fra Ap og KrF, der man blant annet ber om at regjeringen skal utrede \u00abgrunnlaget for \u00e5 trekke Statens pensjonsfond utland (SPU) ut av pengespillselskaper med sikre p\u00e5 en vurdering i forbindelse med den \u00e5rlige forvaltningsmeldingen om fondet\u00bb.\n\nI denne faktasjekken skal vi ta for oss f\u00f8lgende p\u00e5stander:\n\u2022 H\u00f8yre var imot da man innf\u00f8rte etiske retningslinjer.\n\nFaktisk.no tar kontakt med Aasrud for \u00e5 h\u00f8re hva som ligger til grunn for uttalelsen.\n\nHun viser til en artikkel i Dagsavisen fra mai 2017 med tittelen \u00abNei til alle oljefondforslag\u00bb. I artikkelen st\u00e5r det at \u00aben gjennomgang av gamle avisartikler, avdekker at Finansdepartementet gang p\u00e5 gang har kommet med uttalelser om Oljefondet, som i ettertid framst\u00e5r som lite treffsikre\u00bb.\n\nDet pekes blant annet p\u00e5 at statssekret\u00e6r Arnulf Ingebrigtsen (H) i Finansdepartementet i 1985 omtalte Aps forslag om et oljefond som et \u00abblendverk\u00bb (illusjon/sansebidrag journ. anm.). Videre viser Aasrud til f\u00f8lgende avsnitt i samme sak:\n\nHistorien om oljefondet kan i korte trekk oppsummeres slik:\n\u2022 Bratteli-regjeringen (Ap) legger fram St. meld. nr. 25 (1973-74): Petroleumsvirksomhetens plass i det norske samfunn. Den dr\u00f8fter hvordan den norske oljeformuen b\u00f8r brukes, men nevner ikke noe fond.\n\u2022 Tempoutvalget, nedsatt av Willoch-regjeringen (H, KrF og Sp) i 1982 og ledet av Hermod Sk\u00e5nland, foresl\u00e5r i en norsk offentlig utredning (NOU 1983:27) i 1983 \u00e5 etablere et fond hvor staten kan spare de tempor\u00e6rt store inntektene fra petroleumssektoren og begrense seg til \u00e5 bruke realavkastningen.\n\u2022 Willoch-regjeringen kom i sitt langtidsprogram 1986\u201389 (St. meld. nr. 83 (1984\u201385)) med en skisse til et fond. Regjeringen m\u00e5tte imidlertid g\u00e5 av f\u00f8r den rakk \u00e5 fremme forslag for Stortinget.\n\u2022 Ogs\u00e5 i langtidsprogrammet 1990\u201393 fra regjeringen Brundtland (St. meld. nr. 4 1988\u201389) var det forslag om \u00e5 opprette et petroleumsfond. Regjeringen fremmet aldri noe forslag for Stortinget.\n\u2022 Etter valget i 1989 overtok Syse-regjeringen (H, KrF og Sp). Vinteren 1990 fremmet regjeringen et lovforslag om Statens petroleumsfond for Stortinget. Forslaget ble vedtatt og loven ble sanksjonert 22. juni 1990.\n\nLovforslaget om \u00e5 opprette et oljefond ble alts\u00e5 fremmet av Syse-regjeringen, som besto av H\u00f8yre, KrF og Sp. Hvordan passer det med Aasruds p\u00e5stand om at \u00abH\u00f8yre var imot hele oljefondet\u00bb?\n\nJournalist og forfatter Asle Skredderberget ga i 2015 ut boken \u00abUsannsynlig rik. Historien om Norge og oljefondet\u00bb. Han sier f\u00f8lgende til Faktisk.no n\u00e5r han f\u00e5r h\u00f8re p\u00e5standen om at H\u00f8yre var \u00abimot hele oljefondet\u00bb:\n\nSkredderberget forteller at det p\u00e5 80-tallet foregikk en kamp mellom H\u00f8yre og Arbeiderpartiet om forvaltningen av oljeformuen. Mens H\u00f8yre \u00f8nsket \u00e5 splitte opp og flytte penger fra Statoil til (Statens direkte \u00f8konomiske engasjement i petroleumsvirksomheten), ville Ap at hele formuen skulle bli hos Statoil. Forfatteren sier:\n\nI boken beskriver Skredderberget hvordan finansminister Skauge i 1989 bestemte seg for \u00e5 opprette et oljefond. Han ringte til dav\u00e6rende nestleder i finanskomiteen, Sigbj\u00f8rn Johnsen (Ap), som var enig med Skauge. I 1990 la regjeringen fram et forslag i Stortinget som ogs\u00e5 Ap st\u00f8ttet.\n\nSigbj\u00f8rn Johnsen, som n\u00e5 er fylkesmann i Hedmark, bekrefter i en e-post til Faktisk.no at han ble oppringt av Skauge:\n\nEinar Lie er professor i \u00f8konomisk historie ved Universitetet i Oslo. I artikkelen \u00abBukken og pengesekken. Om folketrygdfondet og oljefondets tilblivelse\u00bb publisert i Nytt Norsk Tidsskrift, oppsummerer han oljefondets historie. Det f\u00f8rste initiativet fra Willoch-regjeringen, f\u00f8rte if\u00f8lge Lie ikke fram. I en e-post til Faktisk.no skriver han:\n\nBrundtland-regjeringen (Ap) styrte fra mai 1986 og frem til valget i 1989. Denne regjeringen fremmet ikke noe lovforslag for Stortinget om opprettelsen av et oljefond, men skrev blant dette i arbeidsprogrammet sitt for 1986-1989:\n\nDet neste initiativet kom dermed if\u00f8lge Lie f\u00f8rst da regjeringen Syse tiltr\u00e5dte i 1989. Finansminister Skauge hadde v\u00e6rt statssekret\u00e6r p\u00e5 Statsministerens kontor da fondet ble diskutert den forrige runden og var en klar tilhenger av fondet. Lie forteller:\n\nSelv om det var Syse-regjeringens forslag i 1990 som f\u00f8rte til opprettelsen av oljefondet, hadde b\u00e5de SV og Arbeiderpartiet omtalt opprettelse av fond ved tidligere anledninger.\n\nV\u00e5ren 1985, under Willoch-regjeringen, skrev Arbeiderpartiet om et s\u00e5kalt utviklingfond i sine fraksjonsmerknader i finanskomiteens innstilling om langtidsprogrammet 1986-1989:\n\nDet var dette statssekret\u00e6r Arnulf Ingebrigtsen (H) omtalte som et \u00abblendverk\u00bb i Aftenpostens spalter i 1985.\n\nUnder et m\u00f8te 1988 snakket Anders Talleraas (H), dav\u00e6rende leder av finanskomiteen, om H\u00f8yres forslag om opprettelse av et oljefond. Under samme m\u00f8te uttalte Frps Carl I. Hagen at ingen, f\u00f8r dette, hadde \u00abf\u00e5tt ut fingeren og fremmet noe konkret forslag om det\u00bb.\n\nTora Aasland Houg (SV) kunne imidlertid fortelle at SV fremmet et slikt forslag under den borgerlige regjeringen. Det stemmer. Forslaget inngikk i for 1986:\n\nRegjeringens uttalelse i saken kommer frem av . P\u00e5 dette tidspunktet var Gro Harlem Brundtland (Ap) statsminister og Gunnar Berge (Ap) finansminister. I uttalelsen st\u00e5r det:\n\nBasert p\u00e5 de ulike forslagene som er fremmet, stemmer det ikke at H\u00f8yre var imot hele oljefondet.\n\nHva gjelder H\u00f8yres innstilling til de etiske retningslinjene, viser Rigmor Aasrud som nevnt til et sitat som Dagsavisen har gjengitt:\n\nI Dagbladet-artikkelen det ser ut til at sitatet er hentet fra, st\u00e5r det:\n\nDebatten rundt innf\u00f8ring av etiske retningslinjer ble trukket frem i revidert nasjonalbudsjett 2001-2002, der man skrev at \u00abinnf\u00f8ring av slike retningslinjer har blitt dr\u00f8ftet og avvist flere ganger i Stortinget\u00bb. Videre ble det trukket frem hva man i disse debattene har lagt vekt p\u00e5. Et av punktene l\u00f8d som f\u00f8lger:\n\nI neste punkt st\u00e5r det at \u00abdet ville v\u00e6re vanskelig \u00e5 finne en egnet avgrensning for hvilke aktiviteter som eventuelt skulle omfattes av regler som p\u00e5 forh\u00e5nd begrenser fondets investeringsmuligheter.\u00bb\n\nN\u00e5r forfatter Asle Skredderberget f\u00e5r h\u00f8re andre del av Aasruds p\u00e5stand, om at H\u00f8yre var imot innf\u00f8ring av etiske retningslinjer i oljefondet, begynner han bare \u00e5 le:\n\nDa Den internasjonale kampanjen mot landminer vant Nobels fredspris i 1997, kom oljefondets investeringer p\u00e5 agendaen. Dagbladet avsl\u00f8rte blant annet hvordan fondet hadde investert i selskaper som benyttet seg av barnearbeid og br\u00f8t menneskerettighetene, og SV og Framtiden i v\u00e5re hender fortsatte \u00e5 presse p\u00e5 for etiske retningslinjer.\n\nI forbindelse med budsjettforhandlingene ble det stemt over f\u00f8lgende forslag:\n\nI behandlingen i Stortinget ble forslaget enstemmig vedtatt. Av 14. juni, fremkommer det imidlertid at det var \u00abkomiteens flertall, alle unntatt medlemmene fra H\u00f8yre, Kristelig Folkeparti og Venstre\u00bb, som var enige om forslaget.\n\nUtvalget, ledet av Hans Petter Graver, ble nedsatt h\u00f8sten 2002. Forslaget ble fulgt opp i revidert nasjonalbudsjett for 2003 og innstillingen fra utvalget ble behandlet i revidert nasjonalbudsjett for 2004:\n\nI finanskomiteens merknader til revidert nasjonalbudsjett for 2004 st\u00e5r det:\n\nSiden 2004 har Statens pensjonsfond utland v\u00e6rt underlagt etiske retningslinjer. H\u00f8yre var ikke imot innf\u00f8ringen av disse retningslinjene, slik Aasrud p\u00e5sto i Politisk kvarter. H\u00f8yre var heller ikke imot hele oljefondet, slik Aasrud ogs\u00e5 uttalte. P\u00e5standen er derfor helt feil.", "lang": "no"}