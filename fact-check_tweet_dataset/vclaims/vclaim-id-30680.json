{"title": "Un terzo dei detenuti \u00e8 straniero e c\u2019\u00e8 un motivo se restano in Italia", "subtitle": "", "author": "pagellapolitica.it", "date": null, "vclaim_id": "vclaim-id-30680", "url": "https://pagellapolitica.it/dichiarazioni/8518/un-terzo-dei-detenuti-e-straniero-e-ce-un-motivo-se-restano-in-italia", "vclaim": "Nel testo che accompagna il video, Delmastro Delle Vedove ha scritto di aver approfittato dell\u2019occasione \u00abper ricordare che in Italia su 60.000 detenuti 20.000 sono stranieri e costano circa 1.000.000.000 di euro all\u2019anno. Scontino la pena a casa loro, assaggino la civilt\u00e0 giuridica delle loro patrie galere\u00bb.\n\nDi questi i cittadini stranieri erano 19.841. Le principali nazionalit\u00e0 (al 31 dicembre 2019, quando i detenuti stranieri erano in totale 19.888, circa la stessa quantit\u00e0) sono quelle marocchina (3.651 detenuti), albanese (2.402), rumena (2.386), tunisina (2.020) e nigeriana (1.665). I cittadini colombiani in carcere \u2013 interessati dal trattato sopra citato \u2013 erano 114.\n\nIl costo, come avevamo scritto in una nostra precedente analisi, \u00e8 di 137 euro al giorno per detenuto. Se moltiplichiamo i circa 20 mila detenuti stranieri per 137 euro per 365 giorni otteniamo un miliardo circa. Attenzione per\u00f2: il costo giornaliero per detenuto \u00e8 composto all\u201980 per cento dalle spese per il personale civile e di polizia penitenziaria. Dunque \u00e8 improbabile che, anche se fosse possibile ridurre di 20 mila unit\u00e0 la popolazione carceraria, si potrebbe in effetti risparmiare un miliardo di euro.\n\nPer far scontare la pena a un detenuto nel suo Paese di origine serve innanzitutto un accordo tra gli Stati, come quello dell\u2019Italia con la Colombia da cui ha preso spunto Delmastro Delle Vedove, e non tutti i Paesi stranieri sono disposti a siglare intese di questo genere. Inoltre non con tutti i Paesi stranieri \u00e8 possibile procedere al rimpatrio. In base al diritto internazionale e anche alla legge sull\u2019introduzione del delitto di tortura del 14 luglio 2017, non si pu\u00f2 infatti estradare una persona quando ci sono motivi fondati di ritenere che essa rischia di essere sottoposta a tortura.\n\nMa, anche ipotizzando che non ci siano rischi di trattamenti inumani per i detenuti stranieri \u201ca casa loro\u201d e che gli Stati di origine siano disposti a trovare accordi bilaterali con l\u2019Italia, i limiti di questa soluzione non sarebbero finiti.\n\nIn secondo luogo, in base all\u2019art. 3 della Convenzione di Strasburgo del 1983, la durata della pena che la persona condannata deve ancora scontare \u00e8 di almeno sei mesi alla data di ricevimento della richiesta di trasferimento (con la Colombia \u00e8 stato stabilito la pena residua sia di almeno un anno, salvo casi eccezionali). Al 31 dicembre 2019 i detenuti stranieri con meno di un anno di pena residua da scontare erano 3.630, tra un terzo e un quarto dei 12.815 detenuti stranieri condannati.\n\nInfine, come stabilito ancora dalla Convenzione di Strasburgo del 1983 e ribadito anche dal trattato Italia-Colombia, \u00e8 necessario il consenso del detenuto straniero al trasferimento. Non \u00e8 insomma possibile procedere a rimpatri forzati: se i detenuti stranieri vogliono rimanere in carcere in Italia, in base al diritto internazionale, ci devono rimanere. Non \u00e8 possibile obbligarli ad \u00abassaggiare la civilt\u00e0 giuridica delle loro patrie galere\u00bb.\n\nHa poi auspicato che i detenuti stranieri scontino la pena a casa loro. Questo \u00e8 per\u00f2 molto complicato: servono accordi internazionali in materia e, anche quando ci sono, i limiti giuridici sono numerosi.", "lang": "it"}