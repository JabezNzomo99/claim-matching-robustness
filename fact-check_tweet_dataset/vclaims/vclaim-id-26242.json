{"title": "Salvini sbaglia: sul 730 precompilato facciamo gi\u00e0 \u201ccome il Belgio\u201d", "subtitle": "", "author": "pagellapolitica.it", "date": null, "vclaim_id": "vclaim-id-26242", "url": "https://pagellapolitica.it/dichiarazioni/8421/salvini-sbaglia-sul-730-precompilato-facciamo-gia-come-il-belgio", "vclaim": "\u00abOggi un autorevole esponente dell\u2019opposizione, gi\u00e0 Ministro della Repubblica e da 26 anni impegnato nelle istituzioni, ha lanciato ad Agor\u00e0 una proposta molto interessante. Ha detto: \u201cFacciamo come in Belgio. Lo Stato ti manda a casa la dichiarazione dei redditi e tu semmai la correggi. Perch\u00e9 non possiamo farlo anche noi?\u201d. Bellissima idea, complimenti. Peccato che in Italia questa possibilit\u00e0 c\u2019\u00e8 gi\u00e0, dal 2015, grazie a una scelta del nostro Governo. E riguarda 20 milioni di italiani, 20!\u00bb\n\nL\u2019ex presidente del Consiglio ha scritto che questa \u00e8 una \u00abbellissima idea\u00bb, ma che \u00abin Italia questa possibilit\u00e0 c\u2019\u00e8 gi\u00e0, dal 2015, grazie a una scelta del nostro governo. E riguarda 20 milioni di italiani\u00bb.\n\nOspite ad , il leader della Lega ha infatti dichiarato (min. -17:46): \u00abIn Belgio, dove paghi tante tasse, la dichiarazione dei redditi te la mandano a casa. \u00c8 lo Stato che ti manda a casa la tua dichiarazione e tu puoi dire: \u201c\u00c8 giusta, la firmo\u201d oppure \u201cNon \u00e8 giusta, fammi due correzioni\u201d. E quindi ti semplifica la vita. In Italia ormai devi andare in giro con il trolley dal commercialista per fare la dichiarazione dei redditi\u00bb.\n\nCuriosit\u00e0: Salvini ha detto la stessa cosa poche ore prima, il 22 ottobre, ospite a su Rai1. \u00abIn Belgio, dove la tassazione \u00e8 alta, la dichiarazione dei redditi ti arriva a casa\u00bb, ha commentato (min. -12:31) l\u2019ex ministro. \u00abLo Stato ti manda a casa la tua dichiarazione dei redditi e tu la leggi: se ti va bene, a posto e finita l\u00ec, hai chiuso. Pensa se in Italia ci fosse un servizio del genere\u00bb.\n\nCome vedremo tra poco, un servizio simile nel nostro Paese esiste gi\u00e0. Ma vediamo prima come stanno le cose in Belgio (che secondo i dati Ocse, nel 2017 era il terzo Stato membro Ue per pressione fiscale, dietro a Francia (46,2 per cento) e a Danimarca (46 per cento)).\n\nUna di queste \u00e8 la modalit\u00e0 di compilazione online, definita come \u00abfacile e veloce\u00bb. Sul portale del Ministero delle Finanze belga, \u00e8 infatti possibile accedere a una proposta di dichiarazione semplificata, dove sono gi\u00e0 stati precompilati i dati da inserire nei documenti, sulla base delle informazioni in possesso del fisco.\n\nPer accedere al sito \u2013 spiega una guida del Ministero delle Finanze belga \u2013 \u00e8 necessario essere in possesso di uno speciale Pin che attesti l\u2019identit\u00e0 del contribuente. Una volta consultata la dichiarazione precompilata, \u00e8 possibile modificare i dati presenti. Se invece si \u00e8 d\u2019accordo con i dati presenti, non si deve \u00abfare nulla\u00bb, come spiega una delle domande e risposte utili sul sito del Ministero.\n\nCome spiega il sito dell\u2019Agenzia dell\u2019Entrate, ai lavoratori dipendenti e pensionati (ma non solo: qui un elenco dettagliato delle categorie interessate) viene a messa a disposizione una dichiarazione dei redditi precompilata \u00abcon diversi dati gi\u00e0 inseriti: dalle spese sanitarie a quelle universitarie; dalle spese funebri ai premi assicurativi, dai contributi previdenziali ai bonifici per interventi di ristrutturazione edilizia e di riqualificazione energetica, e altro ancora\u00bb.\n\nEsistono per\u00f2 alcune tipologie di reddito che non sono inserite nella dichiarazione precompilata, perch\u00e9 l\u2019Agenzia delle Entrate non possiede queste informazioni al momento dell'elaborazione della dichiarazione. Per esempio, nella precompilata non ci sono i redditi che derivano da pensioni estere e i redditi di lavoro dipendente prestato all\u2019estero.\n\n\u00abChi accetta online il 730 precompilato senza apportare modifiche non dovr\u00e0 pi\u00f9 esibire le ricevute che attestano oneri detraibili e deducibili e non sar\u00e0 sottoposto a controlli documentali\u00bb, spiega l\u2019Agenzia delle Entrate. Altrimenti, prima dell\u2019invio, \u00e8 possibile modificare la dichiarazione, inserendo ulteriori spese detraibili o altri redditi.\n\nCon gli anni, la dichiarazione precompilata ha raccolto nuovi dati, contenendo oneri e spese prima non automaticamente gi\u00e0 presenti. Per esempio, spiega l\u2019Agenzia delle Entrate, l\u2019edizione 2019 del 730 precompilato contiene, tra le novit\u00e0, le spese per il cosiddetto \u201cbonus verde\u201d, ossia la detrazione Irpef per interventi di sistemazione di giardini e di balconi.\n\nCome abbiamo visto, i beneficiari in senso stretto del 730 precompilato sono i lavoratori dipendenti e i pensionati, anche se possono accedere a questa forma di dichiarazione altre tipologie pi\u00f9 specifiche di contribuenti (per esempio, lavoratori con contratto di lavoro a tempo determinato per un periodo inferiore all'anno; persone che percepiscono indennit\u00e0 sostitutive di reddito di lavoro dipendente; persone impegnate in lavori socialmente utili).\n\nIn totale, la dichiarazione precompilata \u00e8 a disposizione di \u00ab20 milioni\u00bb di persone, come dice Renzi? Se si guarda al lancio dell\u2019iniziativa, il dato \u00e8 corretto. In un comunicato del 20 aprile 2015, infatti, il Ministero dell\u2019Economia e delle Finanze aveva annunciato che \u00absono 20.442.683 gli italiani per i quali l\u2019Agenzia ha predisposto il 730 precompilato\u00bb. Un dato in linea con quelli pubblicati nelle elaborazioni del Sole 24 Ore ad aprile 2019 e relativi alle dichiarazioni di quest\u2019anno.\n\nNel 2017 (ultimo dato disponibile) secondo il Ministero dell\u2019Economia e delle Finanze, il numero di contribuenti che aveva fatto la dichiarazione dei redditi con il 730 era di oltre 20,7 milioni.\n\nL\u2019ex presidente del Consiglio Matteo Renzi gli ha ricordato su Facebook che nel nostro Paese uno strumento simile esiste gi\u00e0, che \u00e8 stato introdotto dal suo governo e interessa circa 20 milioni di contribuenti.\n\nAbbiamo verificato e il senatore di Italia Viva ha ragione: la dichiarazione precompilata in Italia \u00e8 stata introdotta con un decreto del 2014 dall\u2019allora governo Renzi ed \u00e8 a disposizione di oltre 20 milioni di lavoratori dipendenti e pensionati (circa 30 milioni se si considerano anche i lavoratori autonomi che utilizzano il modello Redditi persone fisiche).", "lang": "it"}