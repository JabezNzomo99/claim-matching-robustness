{"title": "Kvinner som ikke har barn, eller som har barn over 16 \u00e5r, jobber mer deltid enn sm\u00e5barnsm\u00f8dre", "subtitle": "Andelen deltidsansatte er h\u00f8yest blant de yngste og de eldste kvinnene. Mens de yngste gjerne ikke har f\u00e5tt barn enda, har de eldste barn som har flyttet hjemmefra.", "author": "www.faktisk.no", "date": null, "vclaim_id": "vclaim-id-7919", "url": "https://www.faktisk.no/faktasjekker/Kzp/kvinner-som-ikke-har-barn-eller-som-har-barn-over-16-ar-jobber-mer-deltid-enn-smabarnsmodre", "vclaim": "NHOs \u00e5rskonferanse samler hvert \u00e5r hundrevis av samfunnstopper. \u00c5rets konferanse hadde \u00abverdien av arbeid\u00bb som tema, og blant deltakerne var administrerende direkt\u00f8r Anne-Kari Bratten i Arbeidsgiverforeningen Spekter. Foreningen organiserer b\u00e5de private og offentlige virksomheter, som til sammen har 220 000 ansatte innen helse, samferdsel og kultur.\n\nI et intervju med Dagens N\u00e6ringsliv snakker Bratten om at langt flere kvinner enn menn jobber deltid. I artikkelen som har tittelen \u00ab\u2013 De vil heller g\u00e5 og shoppe p\u00e5 CC Vest enn \u00e5 jobbe\u00bb, tar hun til orde for at kvinner m\u00e5 prioritere jobb foran shopping og egentid.\n\nSpekter-direkt\u00f8rens uttalelser har blitt plukket opp av Nettavisen og av NTB, som har f\u00e5tt sin artikkel publisert blant annet av Dagbladet og Aftenposten. Disse tre artiklene l\u00e5 onsdag p\u00e5 Storyboards liste over Norges mest delte saker p\u00e5 sosiale medier.\n\nDet er s\u00e6rlig p\u00e5standen om at mange kvinner \u00abheller vil g\u00e5 og shoppe p\u00e5 CC Vest enn \u00e5 jobbe\u00bb som har skapt stort engasjement i kommentarfeltene. Dette er en p\u00e5stand som er vanskelig \u00e5 faktasjekke fordi ingen vet hva kvinner som jobber deltid bruker den ekstra fritiden sin p\u00e5. I det samme intervjuet kommer imidlertid Bratten med andre p\u00e5stander, som lar seg faktasjekke. Hun er blant annet sitert p\u00e5 at:\n\nFaktisk.no har kontaktet Spekter for \u00e5 gi Bratten mulighet til \u00e5 dokumentere p\u00e5standen. Kommunikasjonssjef Ingvild Dahl D\u00f8rnes svarer at bakgrunnen for p\u00e5standen er Arbeidskraftunders\u00f8kelsen til SSB. D\u00f8rnes skriver:\n\nD\u00f8rnes legger ogs\u00e5 ved en figur basert p\u00e5 tall fra Arbeidskraftunders\u00f8kelsen:\n\nSeniorr\u00e5dgiver Erik Horgen i SSB bekrefter i en e-post til Faktisk.no at tallene Bratten bruker som dokumentasjon er riktige. Han understreker imidlertid at det ikke er tatt hensyn til alder n\u00e5r man har sammenlignet kvinner med og uten barn:\n\nHorgen opplyser at i 2016 jobbet hele 69 prosent av de sysselsatte kvinnene under 25 \u00e5r deltid. Det samme gjorde 43 prosent av de sysselsatte kvinnene p\u00e5 55 \u00e5r og over. Andelen deltidssysselsatte kvinner i alderen 25\u201354 \u00e5r var 29 prosent. Horgen skriver:\n\nTall fra SSB viser at langt flere kvinner enn menn jobber deltid. Mens andelen mannlige deltidsarbeidere blant de sysselsatte var p\u00e5 14,8 prosent, var andelen kvinner i deltidsstillinger p\u00e5 36,9 prosent i 2016.\n\nI fra Arbeidsforskningsinstituttet fra 2014 skriver forskerne Cathrine Egeland og Ida Drange om hvorfor kvinner velger \u00e5 jobbe deltid. Prosjektet er b\u00e5de basert p\u00e5 kvantitative analyser og analyser av intervjuer forskerne har foretatt med ansatte i ulike yrkesgrupper ved norske sykehus.\n\nDet finnes flere mulige ulemper ved \u00e5 jobbe deltid. Man risikerer \u00e5 gj\u00f8re seg \u00f8konomisk avhengig av en partner, og man kan vente seg lavere pensjonsutbetalinger. Til tross for dette skriver forskerne at de fleste kvinner som jobber deltid, gj\u00f8r det av eget \u00f8nske.\n\nAt kvinnene jobber deltid, er i liten grad et sp\u00f8rsm\u00e5l om tid, skriver forskerne i en oppsummering:\n\nYrkesorganisasjonenes Sentralforbund (YS) utarbeider hvert \u00e5r YS Arbeidslivsbarometer i samarbeid med Arbeidsforskningsinstiuttet ved H\u00f8gskolen i Oslo og Akershus. Et av sp\u00f8rsm\u00e5lene i den representative unders\u00f8kelsen er hva som er den viktigste \u00e5rsaken til at man jobber deltid:\n\nMens helse er den vanligste \u00e5rsaken til deltidsarbeid blant kvinner, er pensjon ved siden av \u00e5 jobbe den hyppigst oppgitte \u00e5rsaken blant menn. Kvinner jobber ogs\u00e5 langt oftere deltid enn menn p\u00e5 grunn av omsorg for barn og av hensyn til familielogistikk. Det er ogs\u00e5 flere kvinner enn menn som oppgir at de jobber deltid fordi de \u00f8nsker mer fritid.\n\nUt fra dette kan vi konkludere med at Anne-Kari Brattens p\u00e5stand om at kvinner uten barn og kvinner med barn over 16 \u00e5r jobber mer deltid enn sm\u00e5barnsm\u00f8dre er riktig. Dette skyldes delvis at det er de yngste og de eldste kvinnene som oftest jobber deltid. Blant de yngste er det mange som enda ikke har f\u00e5tt barn, mens det blant de eldste er mange som har barn som har flyttet hjemmefra.", "lang": "no"}