{"title": "Salvini sbaglia sulla quota di braccianti italiani sul totale", "subtitle": "", "author": "pagellapolitica.it", "date": null, "vclaim_id": "vclaim-id-62474", "url": "https://pagellapolitica.it/dichiarazioni/8624/salvini-sbaglia-sulla-quota-di-braccianti-italiani-sul-totale", "vclaim": "Nel 2019 il Centro di ricerca politiche e bioeconomia ha pubblicato lo studio \u201cIl contributo dei lavoratori stranieri all\u2019agricoltura italiana\u201d in cui viene analizzata l\u2019evoluzione della presenza di lavoratori stranieri nell\u2019agricoltura italiana fino al 2017 e in cui troviamo i dati necessari per la nostra analisi.\n\nQuesto centro di ricerca fa parte del Consiglio per la ricerca in agricoltura e l'analisi dell'economia agraria (Crea) che \u00e8 il principale ente di ricerca italiano dedicato alle filiere agroalimentari ed \u00e8 vigilato dal Ministero delle politiche agricole, alimentari, forestali (Mipaaf).\n\nNel rapporto viene per\u00f2 fatta una stima del tasso di irregolarit\u00e0 dei rapporti di lavoro in agricoltura, che nel 2017 era pari al 39 per cento. Secondo questa stima sarebbero quindi circa tra i 400 e i 430 mila gli operai agricoli a rischio di un ingaggio irregolare. Secondo l'Istat questo tasso di irregolarit\u00e0 sarebbe invece del 23,8 per cento, un numero inferiore a quello appena visto ma comunque decisamente elevato e che coinvolgerebbe centinaia di migliaia di persone.\n\nQuindi Salvini, quando dice che \u00abotto braccianti su dieci sono italiani\u00bb, riporta un dato sbagliato: nel 2017 erano sei e mezzo su 10 ed \u00e8 possibile che il loro peso nel 2020 sia anche maggiore.\n\nQuesta percentuale \u00e8 in linea con la dichiarazione di Salvini, ma non comprende i lavoratori stranieri provenienti dall\u2019Ue, che nel 2017 erano quasi 170 mila. Quindi possiamo dire che il leader della Lega abbia compreso tra gli \u201citaliani\u201d anche tutti i cittadini comunitari, in particolare i rumeni.\n\nQuesta percentuale \u00e8 sbagliata. In base ai dati ufficiali dell\u2019Inps riferiti al 2017 la percentuale di operai agricoli italiani era circa del 65,5 per cento (sei e mezzo su dieci), sia considerando il totale sia considerando solo quelli assunti a tempo determinato. Un dato pi\u00f9 basso dunque di quello citato da Salvini.\n\nInoltre bisogna fare altre due considerazioni. La prima \u00e8 che il settore agricolo ha una presenza elevata di lavoratori irregolari: secondo una stima, nel 2017 il tasso di lavoratori irregolari era del 39 per cento, tra cui \u00e8 probabile molti siano stranieri.\n\nLa seconda \u00e8 che, anche considerando solo i lavoratori regolari, il dato del 2017 sulla presenza straniera \u00e8 possibile sia inferiore a quello del 2020. Secondo i dati dell\u2019Inps infatti la percentuale di lavoratori italiani \u00e8 calata dal 2008 (in cui la quota era del 74,1 per cento) al 2017 e il trend tendenziale potrebbe essere proseguito anche negli anni successivi.\n\nSalvini, parlando di otto braccianti italiani su dieci, forse si \u00e8 confuso con i dati relativi alla percentuale di operai agricoli extracomunitari presenti in Italia nel 2018. Infatti gli operai agricoli extracomunitari nel 2018 in Italia erano circa 195 mila e rappresentavano quasi il 20 per cento del totale. In questo modo per\u00f2 non si tiene conto della quota di stranieri provenienti dall\u2019Ue, che nel 2017 erano quasi 170 mila.", "lang": "it"}