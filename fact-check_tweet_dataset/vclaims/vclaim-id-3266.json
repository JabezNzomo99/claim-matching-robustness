{"title": "Jo, det har v\u00e6rt mer kriminalitet f\u00f8r", "subtitle": "En nedgang i kriminalitet har ogs\u00e5 funnet sted i andre land enn Norge, og har p\u00e5g\u00e5tt siden \u00e5rtusenskiftet.", "author": "www.faktisk.no", "date": null, "vclaim_id": "vclaim-id-3266", "url": "https://www.faktisk.no/faktasjekker/R8N/jo-det-har-vaert-mer-kriminalitet-for", "vclaim": "I en video publisert p\u00e5 Resett.no intervjuer nettstedets redakt\u00f8r Helge Lur\u00e5s Frps innvandringspolitiske talsmann, stortingsrepresentant Mazyar Keshvari. Intervjuet og saken har tittelen \u00abN\u00e5r minoriteter blir majoritet\u00bb. I intervjuet diskuterer Keshvari det s\u00e5kalte T\u00f8yenl\u00f8ftet \u2013 en omr\u00e5desatsing for bydelen T\u00f8yen i Oslo.\n\nHan sier f\u00f8lgende om dette:\n\nI siste setning kommer Keshvari med en p\u00e5stand om at det aldri har v\u00e6rt mer kriminalitet, og det er denne vi skal se n\u00e6rmere p\u00e5 i v\u00e5r faktasjekk.\n\nI en tekstmelding til Faktisk.no viser stortingsrepresentant Keshvari til NRKs sak \u00ab \u00bb. Han skriver videre at har v\u00e6rt mange reportasjer om tematikken og hvordan ungdomskriminaliteten har \u00f8kt p\u00e5 T\u00f8yen, i Groruddalen og S\u00f8ndre Nordstrand.\n\nHan trekker ogs\u00e5 frem en sak i , som tar utgangspunkt i tall fra samme NRK-sak.\n\nGitt konteksten for Keshvaris p\u00e5stand, samt m\u00e5ten han dokumenterer den p\u00e5, er det naturlig \u00e5 tenke at han sikter til ungdomskriminalitetsutviklingen i Oslo, og spesielt i deler av Oslo \u00f8st. Vi skal derfor se n\u00e6rmere p\u00e5 dette i denne faktasjekken, men vi skal ogs\u00e5 ta for oss statistikk for Norge og Oslo som helhet.\n\nKeshvari trekker selv frem NRKs nettsak og Brennpunkt-dokumentar om T\u00f8yenl\u00f8ftet, der statistikk om ungdomskriminalitet gjengis. Her viser NRK til statistikk for straffbare forhold med mistenkt/siktet under 18 \u00e5r, nedbrutt p\u00e5 de gamle politikretsene Gr\u00f8nland, Stovner, Manglerud, Majorstua, Sentrum, B\u00e6rum og Asker i perioden 2012 til 2016, samt enkelte tall for f\u00f8rste halv\u00e5r 2017.\n\nI nettsaken gj\u00f8r NRK et poeng ut av at antallet \u00f8kte med 36 prosent fra 2015 til 2016 i politikrets Gr\u00f8nland. Det stemmer. Men denne \u00f8kningen kommer etter en skarp nedgang fra 2013 til 2015, slik at kriminaliteten bare har \u00f8kt med to registrerte tilfeller fra 2013 til 2016. I denne perioden har det ogs\u00e5 v\u00e6rt befolkningsvekst i Oslo.\n\nFaktisk.no har f\u00e5tt innsyn i hele tallmaterialet som NRK har f\u00e5tt utlevert fra Oslo politidistrikt. Dette strekker seg tilbake til 2006, og viser at kriminalitetstallene har v\u00e6rt betraktelig h\u00f8yere i tidligere \u00e5r. Topp\u00e5ret for Gr\u00f8nland var 2009 med 1139 forhold med mistenkt/siktet under 18 \u00e5r, som er h\u00f8yere enn de 776 registrerte forholdene i 2016.\n\nOslo politidistrikt utleverte ogs\u00e5 tilsvarende tall for aldersgruppen 18-22 \u00e5r til NRK. Her er tendensen den samme. I 2006 var det 2949 registrerte forhold for denne aldersgruppen p\u00e5 Gr\u00f8nland, mens det var 2197 registrerte forhold i 2016. Topp\u00e5ret var 2010, med 3312 registrerte forhold innen denne aldersgruppen.\n\nI resten av de gamle politikretsene viser tallene stort sett lignende utvikling \u2014 kriminalitetstallene har v\u00e6rt h\u00f8yere f\u00f8r.\n\nDen eneste kretsen med flest registrerte forhold i 2016 er Stovner, og da kun for aldersgruppen 10-17 \u00e5r. Der var det 541 forhold med mistenkt/siktet under 18 \u00e5r i 2016, mens samme tall var 509 i 2007.\n\nVed \u00e5 justere for , ser man imidlertid at kriminalitetsraten var h\u00f8yere i 2007. I 2007 bodde det 11 704 barn i alderen 10-17 i politikretsen, som omfattet bydelene Alna, Bjerke, Grorud og Stovner.\n\nI 2016 hadde dette tallet steget til 13 390 barn i aldersgruppen. Dermed finner vi at antall straffbare forhold med mistenkt/siktet per 1000 personer innen denne aldersgruppen var 46,9 i 2007 mot 41,3 i 2016.\n\nFor aldersgruppen 18 til 22 \u00e5r viser imidlertid statistikken et betydelig fall ogs\u00e5 i absolutte tall p\u00e5 Stovner, med 919 forhold i 2006, 1045 i 2009 og 770 i 2016.\n\nDet er verdt \u00e5 merke seg at det finnes flere potensielle feilkilder i mange former for kriminalstatistikk, ogs\u00e5 i denne. I redegj\u00f8r Oslo Politidistrikt for den aktuelle kriminalitetsstatistikken, og enkelte mulige feilkilder.\n\nRapporten , utarbeidet av Oslo politidistrikt og Oslo kommune, viser ogs\u00e5 en kraftig nedgang de siste ti \u00e5rene:\n\nRapporten teller antallet straffbare forhold som har skjedd i Oslo. Ikke alle forholdene involverer barn og unge som bor i byen. I 2016 involverte 14,3 prosent av forholdene personer som ikke er registrert bosatt i Oslo, if\u00f8lge rapporten.\n\nDet er ikke bare ungdomskriminaliteten som har v\u00e6rt h\u00f8yere f\u00f8r. Tall fra Statistisk sentralbyr\u00e5 viser at 91 027 lovbrudd ble anmeldt i Oslo i 2003, mens samme tall for 2016 var p\u00e5 65 337.\n\nReduksjonen i antallet registrerte anmeldelser har skjedd parallelt med befolkningsvekst i hovedstaden. Antall lovbrudd anmeldt per 1000 innbyggere var i 2003 p\u00e5 175,9, mens tilsvarende tall for 2016 var p\u00e5 99,2.\n\nTall fra SSB viser ogs\u00e5 at antall ofre for lovbrudd i Oslo har falt fra 64,2 per 1000 innbyggere i 2004 til 42,3 i 2016.\n\nDet er ikke bare i Oslo at kriminaliteten har v\u00e6rt h\u00f8yere f\u00f8r. Slik er det ogs\u00e5 hvis man ser p\u00e5 landet som helhet. I 2003 var det 91 anmeldte lovbrudd per 1000 personer i Norge. I 2016 var det 62,3, viser tall fra SSB.\n\nInstituttleder Heidi Mork Lomell ved Institutt for kriminologi og rettssosiologi ved Universitetet i Oslo forteller at kriminalitetsstatistikken overordnet sett har g\u00e5tt ned over en relativt lang periode.\n\nHun forteller at det er vanskelig \u00e5 sl\u00e5 fast hvorfor den registrerte kriminaliteten har g\u00e5tt nedover. Enkelte har pekt p\u00e5 at ungdommen i \u00f8kende grad bruker tid p\u00e5 innend\u00f8rsaktiviteter som dataspill, som \u00e9n av \u00e5rsakene til at for eksempel ungdomskriminaliteten har falt.\n\nLomell mener det ogs\u00e5 kan v\u00e6re interessant \u00e5 snu sp\u00f8rsm\u00e5let p\u00e5 hodet. Kanskje b\u00f8r man ikke sp\u00f8rre hvorfor den registrerte kriminaliteten har falt siden totusentallet, men hvorfor den \u00f8kte i etterkrigstiden.\n\nP\u00e5 generelt grunnlag forteller hun at endringer i kriminalstatistikken ikke alltid gir et riktig bilde p\u00e5 om kriminaliteten faktisk g\u00e5r ned eller opp. Det er mange faktorer som kan f\u00f8re til at endringer i statistikken ikke gjenspeiler reelle endringer i kriminaliteten. M\u00f8rketallene er store for lovbruddstyper som vold og seksuallovbrudd, og n\u00e5r det gjelder narkotikakriminalitet er statistikken mer et uttrykk for politiets prioriteringer enn reelle endringer i kriminalitetsbildet.\n\nSamtidig er hun relativt sikker p\u00e5 at fallet p\u00e5 kriminalitetsstatistikken siden \u00e5rtusenskiftet er reelt. Hun viser til at nedgangen har skjedd i mange land, og at det samsvarer med andre typer data som selvrapporteringsstudier, der folk blir spurt om de har utf\u00f8rt kriminelle handlinger, og offerunders\u00f8kelser, der folk blir spurt om de har v\u00e6rt utsatt for kriminelle handlinger.", "lang": "no"}