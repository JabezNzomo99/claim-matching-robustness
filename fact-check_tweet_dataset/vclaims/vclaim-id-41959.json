{"title": "Jo, det er tekniske feil p\u00e5 flyene til Babcock", "subtitle": "\u00abDe \u00abtekniske feilene\u00bb p\u00e5 ambulanseflyene var ikke tekniske feil likevel\u00bb, skrev Dagbladet om ambulanseflyene til Babcock. Saken var hovedoppslag p\u00e5 Dagbladet.no, med tittelen \u00abTekniske feil var ikke tekniske feil\u00bb.Feilen det er snakk om, er feil i samspillet mellom propell og motor, og alts\u00e5 likevel en teknisk feil.", "author": "www.faktisk.no", "date": null, "vclaim_id": "vclaim-id-41959", "url": "https://www.faktisk.no/faktasjekker/GXK/jo-det-er-tekniske-feil-pa-flyene-til-babcock", "vclaim": "\u00abTekniske feil var ikke tekniske feil\u00bb, l\u00f8d tittelen p\u00e5 et oppslag p\u00e5 Dagbladet.no 11. desember. Artikkelen handler om problemene til luftambulanseselskapet Babcock, som har v\u00e6rt i hardt v\u00e6r etter at de overtok driften av luftambulansetjenesten i Norge.\n\nDagbladet endret artikkelen omtrent to timer etter at Faktisk.no tok kontakt, men en arkivert versjon av originalen kan leses her.\n\nIf\u00f8lge en rapport fra Universitetssykehuset i Nord-Norge (UNN) har det v\u00e6rt 286 forsinkelser etter at Babcock overtok, skrev VG 9. desember. Mandag denne uken var fire ambulansefly ute av beredskap, og b\u00e5de Helse Nord og Luftambulansen HF satte krisestab.\n\n9. desember fremmet b\u00e5de Ap og Sp forslag i Stortinget om at kontrakten med Babcock b\u00f8r heves, slik at staten kan overta luftambulansetjenesten i nord.\n\nDagbladets artikkel ser ut til \u00e5 lansere en ny forklaring p\u00e5 hvorfor flyene har blitt st\u00e5ende p\u00e5 bakken. I overskriften st\u00e5r det: \u00abBabcock bekrefter: - Ingen feil p\u00e5 motor\u00bb. I ingressen st\u00e5r det derimot: \u00abDe \u00abtekniske feilene\u00bb p\u00e5 ambulanseflyene var ikke tekniske feil likevel.\u00bb\n\nOgs\u00e5 i en bildetekst gjentas det at det ikke er noe feil med flyene:\n\nMen hva slags samspill er det snakk om? Og er det riktig at flyene til Babcock blir st\u00e5ende p\u00e5 bakken, selv om det ikke er noen tekniske feil p\u00e5 dem? Det skal vi se n\u00e6rmere p\u00e5 i denne faktasjekken.\n\nI et Facebook-innlegg der Dagbladet har delt saken, siteres Babcock som f\u00f8lger:\n\nInntrykket man sitter igjen med ut fra forsidetittelen, overskriften, ingressen og bildeteksten, er at det ikke er noen teknisk feil som er \u00e5rsaken til at flyene til Babcock st\u00e5r p\u00e5 bakken. I stedet er det et \u00absamspill\u00bb som er problemet.\n\n\u00abSamspillet\u00bb Dagbladet viste til i ingressen og p\u00e5 Facebook er med andre ord samspillet mellom to flydeler.\n\nIf\u00f8lge avisen er det alts\u00e5 ikke en teknisk feil n\u00e5r det er problemer med \u00absamspillet mellom motor og propell\u00bb.\n\nI Dagbladets artikkel uttaler Roger Solheim, som fungerer som mediekontakt for Babcock, seg om de tekniske feilene som if\u00f8lge Dagbladet ikke var tekniske feil likevel. Solheim er eier og daglig leder i kommunikasjonsfirmaet Solkom. Avisen siterer Solheim slik:\n\nFaktisk.no tar kontakt med Hans Skog-Andersen, som er ansvarlig for flyoperasjoner i Norge i Babcock, for \u00e5 h\u00f8re om det er en teknisk feil p\u00e5 flyet hvis samspillet mellom to flydeler ikke er optimalt. Skog-Andersen sier til Faktisk.no at det er snakk om en teknisk feil p\u00e5 flyene:\n\n\u2013 Vi har identifisert feilen, og den ligger i overgangen mellom motor og propell, sier Skog-Andersen.\n\nDe tekniske feilene som if\u00f8lge Dagbladet \u00abikke var tekniske feil likevel\u00bb, er alts\u00e5 tekniske feil likevel.", "lang": "no"}