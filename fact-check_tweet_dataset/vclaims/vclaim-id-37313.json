{"title": "L'accordo chiuso da Di Maio sull'Ilva \u00e8 migliore o peggiore di quello di Calenda?", "subtitle": "Per il ministro dello Sviluppo l'accordo prevede pi\u00f9 posti di lavoro. Il suo predecessore parla di 800 posti in meno. Abbiamo verificato", "author": "www.agi.it", "date": "2018-09-08T08:14+0200", "vclaim_id": "vclaim-id-37313", "url": "https://www.agi.it/fact-checking/ilva_di_maio_calenda-4354435/news/2018-09-08/", "vclaim": "Il giorno stesso il ministro del Lavoro e dello Sviluppo economico Luigi Di Maio ne ha spiegato il contenuto in un post sul blog del Movimento 5 Stelle, affermando in particolare che \u201cSul piano occupazionale si partiva da 10.000 assunzioni e centinaia di esuberi, si \u00e8 arrivati a 10.700 con zero esuberi: tutti i dipendenti riceveranno una proposta di lavoro\u201d.\n\n\u201cPensa che gli ho fatto i complimenti anche se ha ottenuto 800 posti in meno! Numeri sono numeri. 11.500 vs 10.700. 2.000 esodi contro 2.500. Ma Di Maio non ha colpe o meriti su questo. La responsabilit\u00e0 (merito o colpa) \u00e8 dei sindacati. Di Maio ha il merito di aver cambiato idea\u201d.\n\nInsomma, la questione occupazionale \u00e8 presentata in due modi molto diversi: da un lato Di Maio, che dice che i posti assicurati dall\u2019accordo saranno 10.700 migliorando la situazione di partenza. Dall\u2019altro Calenda, secondo cui invece i 10.700 sono un peggioramento di circa 800 posti. I due esponenti politici toccano poi i numeri degli \u201cesuberi\u201d e degli \u201cesodi\u201d, che per\u00f2, come vedremo, sono due questioni diverse.\n\nL\u2019accordo del 6 settembre accettato dai sindacati, secondo quanto riporta la ArcelorMittal sul proprio sito prevede in particolare che l\u2019azienda si impegni \u201cad assumere inizialmente 10.700 lavoratori in base al loro esistente inquadramento contrattuale\u201d. Oltre a questo, \u201ctra il 2023 e il 2025 ArcelorMIttal si \u00e8 impegnata ad assumere qualsiasi lavoratore sia rimasto nell\u2019amministrazione straordinaria di Ilva\u201d.\n\nPer quanto riguarda gli esuberi, Calenda l\u201911 maggio scorso aveva fatto una precisazione, in risposta al segretario generale della Uil Carmelo Barbagallo (contrario all\u2019accordo): \u201cnon solo non sono previsti esuberi ma a tutti i lavoratori \u00e8 garantito un posto a tempo indeterminato con le stesse condizioni retributive e normative attuali\u201d.\n\nIn un post sulla sua pagina Facebook (https://www.facebook.com/teresabellanovaufficiale/posts/ilva-vm-teresa-bellanova:-%E2%80%9Cchiarezza/1669622096492859/), Bellanova aveva scritto: \u201cla proposta che il Governo ha presentato alle parti al tavolo di trattativa non lascia solo nessun lavoratore. Riepilogo: 10 mila lavoratori a tempo indeterminato in AM [Am Invest Co, n.d.R.]; costituzione da parte di Ilva in AS [amministrazione straordinaria] e Invitalia \u2013 con l\u2019apertura alla partecipazione di altri soggetti pubblici e privati - di una nuova societ\u00e0 di servizi capace di assorbire non meno di 1.500 lavoratori a tempo pieno. Parliamo dunque di almeno 11.500 lavoratori, a fronte dei 13 mila 700 attualmente nei ranghi. I 2 mila 200 lavoratori rimanenti, al netto di coloro che \u2013 incentivati \u2013 potrebbero optare per l\u2019esodo volontario opportunamente sostenuto, la proposta di accordo contempla la permanenza \u2013 come abbiamo sempre assicurato \u2013 in Amministrazione straordinaria\u201d.\n\nIn breve: nell\u2019accordo precedente, rifiutato dai sindacati durante il governo Gentiloni, la societ\u00e0 di Ilva avrebbe assorbito 10.000 lavoratori, mentre altri 1.500 sarebbero stati assorbiti da una societ\u00e0 di nuova costituzione a cui per\u00f2 Ilva avrebbe in sostanza garantito lavoro fino al 2021. Invece, nell\u2019accordo firmato ieri, Ilva impiegher\u00e0 10.700 persone, senza la nuova societ\u00e0.\n\nDi Maio, intervistato il 23 luglio 2015, aveva dichiarato: \u201cSono anni che (\u2026) diciamo: prendiamo quei lavoratori [dell\u2019Ilva, n.d.R.], cominciamo a fargli bonificare quell\u2019area, formiamoli per eco-lavori che permettano a Taranto di risollevarsi dal punto di vista del turismo, dal punto di vista dei prodotti agroalimentari, e quindi di unire tutte due le cose. Non perdiamo posti di lavoro, perch\u00e9 c\u2019\u00e8 da bonificare un\u2019area vastissima, e allo stesso tempo per\u00f2 la smettiamo di inquinare\u201d.\n\nNel 2016, ospite dell\u2019iniziativa #RiconvertireSiPu\u00f2 del M5S pugliese, Di Maio aveva poi affermato (min. 17.24): \u201cNoi dobbiamo essere quelli che prevedono il momento in cui questo stabilimento [l\u2019Ilva, n.d.R.], che \u00e8 insostenibile, chiuder\u00e0 i battenti; quelli che devono prevedere prima quando chiuder\u00e0, quando sar\u00e0 insostenibile, e avviare la exit strategy\u201d.\n\nIn realt\u00e0, nel contratto la questione era posta in modo pi\u00f9 sfumato. Si legge infatti nel documento: \u201cCon riferimento all\u2019ILVA, ci impegniamo (\u2026) a concretizzare i criteri di salvaguardia ambientale (\u2026) proteggendo i livelli occupazionali e promuovendo lo sviluppo industriale del Sud, attraverso un programma di riconversione economica basato sulla progressiva chiusura delle fonti inquinanti, per le quali \u00e8 necessario provvedere alla bonifica\u201d.\n\nSul numero di posti di lavoro salvaguardati \u00e8 vero che l\u2019accordo concluso da Di Maio ne preveda 10.700, mentre quello che aveva mediato Calenda 10.000. Tuttavia in questo secondo accordo erano previsti altri 1.500 posti, di una societ\u00e0 terza rispetto all\u2019Ilva, ma a cui questa avrebbe trasferito lavoro almeno fino al 2021.\n\nNessuna delle due proposte prevedeva esuberi, ma quella pi\u00f9 recente offre maggiori garanzie, prevedendo esplicitamente l\u2019assunzione di quei lavoratori che al 2025 non abbiano sfruttato gli incentivi all\u2019esodo e siano ancora sotto l\u2019amministrazione straordinaria.\n\n\u00c8 infine vero che Di Maio, e in generale il M5s, abbia cambiato idea sull\u2019Ilva. Nella scorsa legislatura, e ancora fino a poco tempo fa, la linea era quella di bonificare l\u2019impianto e riconvertirlo. L\u2019accordo concluso il 6 settembre \u00e8 invece sostanzialmente in linea con quanto avevano gi\u00e0 mediato Calenda e il governo Gentiloni.", "lang": "it"}