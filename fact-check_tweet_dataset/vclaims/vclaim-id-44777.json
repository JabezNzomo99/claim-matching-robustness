{"title": "L\u2019Italia non \u00e8 stata la prima in Europa a isolare il nuovo coronavirus", "subtitle": "", "author": "pagellapolitica.it", "date": null, "vclaim_id": "vclaim-id-44777", "url": "https://pagellapolitica.it/dichiarazioni/8512/litalia-non-e-stata-la-prima-in-europa-a-isolare-il-nuovo-coronavirus", "vclaim": "\u00abL\u2019isolamento virale, effettuato anche in Italia dallo Spallanzani, permette di sequenziare il virus e confrontarlo con i ceppi gi\u00e0 isolati anche in Cina e al di fuori della Cina in Paesi come Francia e Australia per valutare eventuali mutazioni\u00bb, ha detto nella conferenza stampa del 2 febbraio Rezza dell\u2019Iss. In Europa la Francia (dove al 2 febbraio 2020, dati Oms, i contagiati erano sei) sarebbe dunque arrivata prima dell\u2019Italia.\n\nMa che cosa vuol dire \u201cisolare\u201d un virus? I campioni di coronavirus ottenuti con l\u2019isolamento in laboratorio, come sottolineato da e da Capobianchi a , sono indispensabili per studiare il virus pi\u00f9 in profondit\u00e0 e iniziare a \u00abvalutare l\u2019efficacia dei farmaci sperimentali\u00bb.\n\nAd oggi, tra i Paesi che hanno ottenuto con successo l\u2019isolamento del virus (oltre Italia e Francia) ci sono la Cina (prima in assoluto), il Giappone e l\u2019Australia.\n\nL\u2019Italia \u00e8 stato il primo Paese europeo a condividere su GenBank \u2013 una piattaforma open access usata dalla comunit\u00e0 scientifica in tutto il mondo \u2013 le sequenze parziali dei nucleotidi che compongono il coronavirus isolato nei due pazienti all\u2019Inmi di Roma (e chiamato \u00ab2019 nCoV/Italy-INMI1\u00bb). L\u2019Istituto Pasteur, che come abbiamo visto aveva annunciato di aver isolato il virus due giorni prima, ha invece condiviso le sue sequenze su un\u2019altra piattaforma, il Global initiative on sharing all influenza data (Gisaid).\n\nA margine: come ha spiegato la rivista scientifica in un articolo del 31 gennaio 2020, isolare il virus \u00e8 un procedimento diverso a sequenziarlo: le sequenze genomiche riguardano le basi nucleotidiche che compongono il coronavirus e la loro comprensione \u00e8 fondamentale, tra le altre cose, per sviluppare i primi test diagnostici.\n\nNicola Zingaretti ha contribuito a diffondere la notizia che l\u2019Italia sia il primo Paese in Europa ad avere isolato in laboratorio il nuovo coronavirus, presso l\u2019Istituto nazionale malattie infettive (Inmi) \u201cLazzaro Spallanzani\u201d di Roma. In realt\u00e0 gi\u00e0 il 31 gennaio l\u2019Istituto Pasteur, in Francia, aveva annunciato di aver isolato con successo il nuovo coronavirus, anticipando di un paio di giorno il nostro Paese.\n\nAltri Paesi al mondo che sono riusciti a isolare il virus sono stati la Cina, il Giappone e l\u2019Australia. In conclusione, Zingaretti si merita un \u201cN\u00ec\u201d.", "lang": "it"}