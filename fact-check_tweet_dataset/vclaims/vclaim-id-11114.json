{"title": "Pi\u00f9 musulmani che cattolici praticanti in Belgio?", "subtitle": "", "author": "pagellapolitica.it", "date": null, "vclaim_id": "vclaim-id-11114", "url": "https://pagellapolitica.it/dichiarazioni/7227/piu-musulmani-che-cattolici-praticanti-in-belgio", "vclaim": "Dopo gli attentati di Bruxelles del 22 marzo 2016, nel dibattito italiano sono tornati a circolare termini come \u201cislamizzazione\u201d: alcuni politici, specialmente del centrodestra, hanno parlato di una presunta eccessiva incidenza delle comunit\u00e0 di fede musulmana nelle nostre societ\u00e0. La leader di Fratelli d\u2019Italia Giorgia Meloni, ad esempio, ha scritto che in Belgio ci sarebbero pi\u00f9 \u201cmusulmani praticanti\u201d che \u201ccattolici praticanti\u201d.\n\nGiorgia Meloni sostiene che l\u2019origine del dato sono \u201cle statistiche\u201d, ma le questioni religiose sono, per loro stessa natura, assai difficili da registrare. Per quanto riguarda l\u2019Italia, ad esempio, l\u2019Istat non ha inserito domande sulla religione nel questionario per il censimento del 2011, e uno degli ultimi comunicati dedicato esplicitamente al tema della religione tra gli stranieri presenti in Italia, datato ottobre 2015, riguarda aggiornamenti che risalgono al 2011-2012.\n\ncap. 5 della ricerca ): \u00e8 stato chiesto alle parrocchie quanti fedeli erano presenti alla funzione domenicale della terza domenica di ottobre, e il dato \u00e8 stato confrontato con i numeri della popolazione del Belgio tra i 5 e i 69 anni.\n\nGli autori della ricerca concludono che il 5% circa di essa frequenta la messa domenicale. La percentuale \u00e8 pi\u00f9 alta nelle aree fiamminghe (cio\u00e8 a maggioranza di lingua olandese) rispetto a quelle vallone (a maggioranza francese) ed \u00e8 ai minimi nella regione ufficialmente bilingue (ma a maggioranza francofona) di Bruxelles. I numeri della frequenza religiosa sono in fortissimo calo negli ultimi decenni, notano i ricercatori. I frequentatori della messa domenicale possono probabilmente essere considerati, come prima approssimazione, i \u201ccattolici praticanti\u201d della dichiarazione di Giorgia Meloni.\n\nE i \u201cmusulmani praticanti\u201d? Qui le valutazioni sono ancora pi\u00f9 difficili. Il numero dei musulmani nei diversi Paesi europei - Italia inclusa - \u00e8 molto difficile da rilevare, come abbiamo notato pi\u00f9 volte (da ultimo qui\n\nIn numeri assoluti, bisogna fare invece una distinzione. Stando alla ricerca dell\u2019Universit\u00e0 Cattolica di Lovanio, chi va effettivamente in chiesa - circa 315 mila persone nel 2009 - \u00e8 ragionevolmente un numero inferiore rispetto ai musulmani che si dichiarano praticanti: il 90 per cento circa di una comunit\u00e0 stimata in oltre 600 mila persone. Ma se consideriamo chi si dichiara \u201cpraticante\u201d - evidentemente anche senza la frequenza assidua dei riti - stiamo parlando di almeno un quinto dei belgi, che in numeri assoluti sovrasta la percentuale dei musulmani nel Paese ( circa il 6 per cento\n\nPer tirare le conclusioni dobbiamo fare alcuni passaggi che presentano qualche problema. Il primo \u00e8 di estendere i risultati del sondaggio effettuato nelle regioni francofone a tutto il Belgio: ma stando alla ricerca dell\u2019Universit\u00e0 di Lovanio, possiamo ragionevolmente considerare che i praticanti delle regioni fiamminghe siano almeno pari, se non superiori, a quelle delle zone vallone.\n\nGiorgia Meloni ha dichiarato che il numero dei praticanti di fede musulmana in Belgio \u00e8 pi\u00f9 alto di quello dei cattolici praticanti. Per prima cosa, non esistono \u201cstatistiche\u201d che lo affermino con certezza. In secondo luogo, l\u2019affermazione \u00e8 vera solo in due accezioni piuttosto ristrette: (1) se si confronta il numero degli autodichiarati musulmani \u201cpraticanti\u201d con quanti vanno in Chiesa la domenica; (2) in termini relativi, cio\u00e8 se si considera la percentuale di musulmani che si dichiarano anche praticanti (pi\u00f9 o meno il 90%) rispetto alla percentuale di cattolici praticanti (pi\u00f9 o meno un terzo). Tuttavia, in termini pi\u00f9 generali il numero di chi si considera \u201cpraticante\u201d - al di l\u00e0 del fatto che vada in chiesa o meno - \u00e8 ancora molto pi\u00f9 alto del totale dei musulmani. \u201cN\u00ec\u201d per Giorgia Meloni.", "lang": "it"}