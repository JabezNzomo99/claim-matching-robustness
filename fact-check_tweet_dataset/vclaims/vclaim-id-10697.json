{"title": "Salvini, la Turchia e le donne", "subtitle": "", "author": "pagellapolitica.it", "date": null, "vclaim_id": "vclaim-id-10697", "url": "https://pagellapolitica.it/dichiarazioni/7172/salvini-la-turchia-e-le-donne", "vclaim": "\"Qualcuno pensa di portare la Turchia in Europa, il cui Premier diceva che donne e uomini sullo stesso piano \u00e8 contro natura e il cui vice premier due anni fa diceva che le donne non devono ridere e provocare in pubblico\". (Min. 00:07)\n\nNello specifico, il Segretario della Lega Nord ricorda l'intervento del Primo Ministro Erdogan durante un evento sulla giustizia per le donne ad Istanbul. In quell'occasione afferm\u00f2 che parlare di uguaglianza tra uomini e donne non \u00e8 corretto; bisognerebbe invece parlare di equivalenza tra i due sessi. Secondo Erdogan, infatti, uomo e donna sono diversi nei loro caratteri, fisici ed abitudini e - nel mondo del lavoro, per esempio - una madre incinta non pu\u00f2 essere considerata uguale ad un uomo. Sarebbe preferibile - secondo il Premier turco - parlare di \"uguaglianza tra gli uomini\" ed \"uguaglianza tra le donne\".", "lang": "it"}