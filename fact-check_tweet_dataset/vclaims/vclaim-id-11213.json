{"title": "Czy radny SLD zag\u0142osowa\u0142 za kole\u017cank\u0119 siedz\u0105c\u0105 obok?", "subtitle": "Czy radny SLD zag\u0142osowa\u0142 za kole\u017cank\u0119 siedz\u0105c\u0105 obok? Sprawdzamy co na ten temat powiedzia\u0142 S\u0142awomir Neumann. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11213", "url": "https://demagog.org.pl/wypowiedzi/czy-radny-sld-zaglosowal-za-kolezanke-siedzaca-obok/", "vclaim": "Czy radny SLD zag\u0142osowa\u0142 za kole\u017cank\u0119 siedz\u0105c\u0105 obok?\n\nW 2003 roku w Radzie Miasta Gda\u0144ska radny SLD W\u0142adys\u0142aw \u0141\u0119czkowski odda\u0142 g\u0142os za siedz\u0105c\u0105 obok niego kole\u017cank\u0119 z partii Barbar\u0119 Meyer. Zachowanie to zwr\u00f3ci\u0142o uwag\u0119 przewodnicz\u0105cego Bogdana Oleszka, kt\u00f3ry zarz\u0105dzi\u0142 reasumpcj\u0119 g\u0142osowania. G\u0142osowanie na dwie r\u0119ce potwierdzi\u0142y nagrania z sali obrad. Przewodnicz\u0105cy Rady Miasta Gda\u0144ska Bogdan Oleszek zawiadomi\u0142 prokuratur\u0119 o fa\u0142szowaniu wynik\u00f3w g\u0142osowania, a ona postawi\u0142a radnemu zarzut przekroczenia uprawnie\u0144 oraz po\u015bwiadczenia nieprawdy w dokumentach.\n\nJak donosi Gazeta Wyborcza w 2005 roku W\u0142adys\u0142aw \u0141\u0119czkowski zosta\u0142 skazany na osiem miesi\u0119cy pozbawienia wolno\u015bci w zawieszeniu na trzy lata, zakaz pe\u0142nienia stanowisk w organach pa\u0144stwowych i samorz\u0105dowych przez trzy lata, wp\u0142ata 2 tys. z\u0142 na konto fundacji Maluch przy Szpitalu Wojew\u00f3dzkim w Gda\u0144sku i op\u0142acenie koszt\u00f3w procesu.", "lang": "pl"}