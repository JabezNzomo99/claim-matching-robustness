{"title": "Davvero spendiamo per interessi sul debito quanto per l\u2019istruzione?", "subtitle": "\u00c8 quanto ha sostenuto il commissario europeo per gli Affari Economici, Pierre Moscovici\u00a0in un'intervista a  Repubblica", "author": "www.agi.it", "date": "2018-10-25T07:00+0200", "vclaim_id": "vclaim-id-10982", "url": "https://www.agi.it/fact-checking/debito_pubblico_moscovici-4528403/news/2018-10-25/", "vclaim": "Secondo quanto riporta il database Eurostat nel 2016, ultimo anno per cui \u00e8 disponibile il dato, l\u2019Italia ha speso per l\u2019istruzione (Education) il 3,9% del Pil, in lieve calo rispetto al 4% dei due anni precedenti (nella voce Education sono compresi i costi per asili, scuole di qualsiasi ordine e grado, universit\u00e0 e per ricerca e sviluppo. Le spese maggiori sono relative agli stipendi e al funzionamento delle scuole).\n\nIn attesa del dato sulla spesa per istruzione relativa al 2017 possiamo quindi dire che, in base ai dati 2015 e 2016, Moscovici abbia ragione anche su questo punto: le spese per istruzione e quella per interessi, in Italia, sono state sostanzialmente equivalenti negli ultimi anni.\n\nLa spesa per istruzione poi, in percentuale del Pil, \u00e8 stata pari al 3,9% nel 2016 (ultimo dato disponibile) contro una spesa per interessi pari al 4% quell\u2019anno. Anche nel 2015 l\u2019Italia ha speso lo 0,1% in pi\u00f9 in interessi che in istruzione. Dunque, in attesa del dato sulla spesa per istruzione nel 2017, possiamo dire che Moscovici abbia ragione anche su questo punto.", "lang": "it"}