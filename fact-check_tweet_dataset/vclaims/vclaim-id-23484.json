{"title": "Salvini sbaglia sull'inquinamento delle auto diesel", "subtitle": "", "author": "pagellapolitica.it", "date": null, "vclaim_id": "vclaim-id-23484", "url": "https://pagellapolitica.it/dichiarazioni/8281/salvini-sbaglia-sullinquinamento-delle-auto-diesel", "vclaim": "\u00c8 davvero cos\u00ec? Abbiamo verificato e il leader della Lega sbaglia.\n\nL\u2019analisi del ciclo di vita \u00e8 per\u00f2 una disciplina recente e non esistono un metodo e un approccio universalmente accettato. Tale pluralit\u00e0 di vedute, si traduce in stime molto diverse dell'anidride carbonica (CO2) generata nelle fasi di produzione delle batterie al litio. In base al tipo di rilevamento e alle sostanze chimiche presenti nei diversi tipi di accumulatori considerati, le incidenze variano da un minimo di 40 a un massimo di 350 kg CO2/kWh di capacit\u00e0 della batteria, con una media di 110 kg CO2/kWh. \n\n Si tratta, quindi, di concentrazioni molto diverse tra loro.\n\nFra le principali, la scelta di un approccio piuttosto che per i calcoli riguardanti la produzione delle batterie. Gli studi (T-D nel grafico), cio\u00e8 dall\u2019alto verso il basso, iniziano con i dati di produzione complessivi, ad esempio di un impianto, e procedono poi ad assegnare il consumo specifico di energia ai singoli processi. Al contrario, con un approccio dal basso verso l'alto ( o B-U nel grafico), invece, si misura il consumo di energia di ogni singolo processo e si arriva al totale sommando tutti gli specifici risultati rilevanti. \u00c8 possibile che i dati siano pi\u00f9 completi ma \u00e8 probabile che includano il consumo di energia di processi ausiliari estranei alla manifattura della batteria in s\u00e9. Un approccio dall'alto verso il basso finisce insomma per imputare un consumo energetico ed emissioni pi\u00f9 elevate nell\u2019analisi del ciclo di vita.\n\nNon va poi trascurato il fatto che l\u2019incidenza della emissioni di CO2 delle batterie si manifesta soprattutto nella fase della loro produzione e molto meno nella fase di circolazione e dismissione delle auto elettriche. Minore \u00e8 la percorrenza considerata nel ciclo di vita di un'auto elettrica, maggiore sar\u00e0 il peso della CO2 ad essa imputata, visto che le auto elettriche \u201cincorporano\u201d fin da nuove, ancora prima di essere ritirate dal concessionario, una grossa fetta delle emissioni che emetteranno nell\u2019intero ciclo di vita.\n\nIl problema \u00e8 che il confronto presentato \u00e8 stato quello fra un'auto diesel di nuova generazione (euro 6) e un\u2019auto elettrica alimentata con un mix energetico di vecchia generazione, cio\u00e8 il mix-energetico tedesco del 2012. Si tratta di un mix di vecchia generazione perch\u00e9 l\u2019energia rinnovabile era meno sviluppata rispetto agli anni successivi e dove i combustibili fossili incidevano maggiormente nella produzione di elettricit\u00e0.\n\nPoich\u00e9 i criteri euro 6 sono entrati in vigore solo nel settembre 2014, per fare un confronto equo e realistico, sarebbe stato pi\u00f9 corretto confrontare un'auto elettrica alimentata col mix energetico tedesco del 2012 con un\u2019auto diesel circolante sempre nel 2012, che probabilmente sarebbe stata una euro 5 o 4, quindi pi\u00f9 inquinante e meno efficiente.\n\nDunque, il confronto riportato alcuni mesi fa dai media, e a cui \u00e8 probabile abbia fatto riferimento Salvini, \u00e8 da ritenersi fuorviante, poich\u00e9 confrontando tecnologie e mix energetici di anni diversi per la generazione elettrica, sovrastima le emissioni di CO2 delle auto elettriche e sottostima le emissioni delle auto diesel.\n\nGuardando ai dati della Commissione europea e prendendo come riferimento il mix energetico della Polonia o della Germania \u2013 i Paesi a maggiore intensit\u00e0 fossile \u2013 le emissioni delle auto a batteria ( o BEV) sono rispettivamente inferiori del 25 per cento e del 45 per cento rispetto al veicolo diesel di riferimento. Con il mix energetico italiano del 2015, l\u2019impatto di un'auto elettrica risulta inferiore del 55 percento rispetto a quello di un\u2019auto a gasolio.\n\nLa manifattura delle batterie e del resto di un'automobile elettrica incide per circa il 30 per cento delle emissioni nocive nel suo intero ciclo di vita, con il rimanente 70 per cento rappresentato dall\u2019elettricit\u00e0 che va ad alimentarla per la circolazione su strada. L\u2019impatto climatico di un veicolo elettrico guidato in Europa \u00e8 comunque inferiore a quello di un veicolo diesel, anche se il veicolo elettrico \u00e8 stato prodotto in Cina con energia \u201csporca\u201d.\n\nQuesto quadro \u00e8 confermato da uno studio pubblicato dal Parlamento europeo nel 2018, secondo cui il bilancio energetico gi\u00e0 a fine 2017 fra auto elettriche e a combustione interna era favorevole a quelle alimentate a batterie, come evidenziato nella figura.\n\nCe ne sarebbero altri, ma l\u2019indicazione nella sostanza sembra la stessa: gi\u00e0 oggi e considerando il loro intero ciclo di vita, le auto elettriche emettono quantit\u00e0 di CO2 almeno il 25 per cento - 30 per cento inferiori rispetto ai veicoli con motori a combustione, sulla base di un mix energetico medio europeo e percorrenze di 150.000 km. E tale impatto climatico \u00e8 destinato a diminuire ancora, via via che il rapporto fra fonti fossili e fonti rinnovabili nel mix energetico dei vari Paesi si sposta a favore delle rinnovabili.\n\nL\u2019Agenzia Europea per l\u2019Ambiente (EEA) \u2013 nel suo rapporto \u201c \u201d pubblicato a dicembre 2018 \u2013 nota che ci potrebbe essere una correlazione fra la mobilit\u00e0 elettrica e l\u2019immissione di residui metallici nocivi nelle falde acquifere, a causa delle attivit\u00e0 per l\u2019estrazione e la raffinazione di rame, nichel, cobalto e altri minerali.\n\nGli studi sull\u2019intero ciclo di vita delle auto elettriche e a gasolio dimostrano che le auto elettriche emettono quantit\u00e0 di CO2 che sono per il 25-30 per cento inferiori rispetto ai veicoli con motori a combustione. Inoltre, guardando all'impatto delle auto elettriche sull'ambiente, emerge come nel complesso il risultato \u2013 seppur con alcune critiche \u2013 sia positivo rispetto a quanto non farebbero i motori diesel.", "lang": "it"}