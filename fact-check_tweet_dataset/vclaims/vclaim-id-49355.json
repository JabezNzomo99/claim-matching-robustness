{"title": "Jaka jest \u015bmiertelno\u015b\u0107 na COVID-19 w przeliczeniu na 1 mln mieszka\u0144c\u00f3w w krajach europejskich?", "subtitle": "Jaka jest \u015bmiertelno\u015b\u0107 na COVID-19 w przeliczeniu na 1 mln mieszka\u0144c\u00f3w w krajach europejskich? Odpowied\u017a znajdziecie w analizie wypowiedzi Andrzeja Dudy.", "author": "demagog.org.pl", "date": null, "vclaim_id": "vclaim-id-49355", "url": "https://demagog.org.pl/wypowiedzi/jaka-jest-smiertelnosc-na-covid-19-w-przeliczeniu-na-1-mln-mieszkancow-w-krajach-europejskich/", "vclaim": "Jaka jest \u015bmiertelno\u015b\u0107 na COVID-19 w przeliczeniu na 1 mln mieszka\u0144c\u00f3w w krajach europejskich?\n\nWypowied\u017a prezydenta Andrzeja Dudy uznajemy za fa\u0142szyw\u0105, poniewa\u017c myli si\u0119 on we wszystkich przytoczonych przypadkach. W rzeczywisto\u015bci liczba zgon\u00f3w na COVID-19 w przeliczeniu na milion mieszka\u0144c\u00f3w (w stosunku do Polski) jest wy\u017csza w Hiszpanii o ok. 15 razy, w Niemczech ok. 3 razy, a w przypadku W\u0142och r\u00f3wnie\u017c ok. 15 razy. Z kolei w Szwajcarii w zale\u017cno\u015bci od \u017ar\u00f3d\u0142a liczba ta jest wi\u0119ksza ok. 5 lub 6 razy.\n\nPortal Our World in Data tworzony jest przez naukowc\u00f3w z ca\u0142ego \u015bwiata. Autorzy strony podkre\u015blaj\u0105, \u017ce ich celem szerzenie wiedzy na wa\u017cne tematy spo\u0142eczne, takie jak m.in. bieda, g\u0142\u00f3d, zmiany klimatu czy nier\u00f3wno\u015bci.\n\nW trakcie pandemii COVID-19 na portalu ka\u017cdego dnia aktualizowane s\u0105 dane dotycz\u0105ce m.in. liczby dziennych zachorowa\u0144 czy liczby zgon\u00f3w. Tw\u00f3rcy opracowuj\u0105 r\u00f3wnie\u017c liczb\u0119 os\u00f3b zmar\u0142ych na COVID-19 w przeliczeniu na milion mieszka\u0144c\u00f3w. Z racji, \u017ce wypowied\u017a prezydenta Andrzeja Dudy pochodzi z 6 lipca, na potrzeby analizy uwzgl\u0119dnimy dane statystyczne pochodz\u0105ce z dnia 5 lipca. Prezentuj\u0105 si\u0119 one nast\u0119puj\u0105co:\n\nA zatem w Hiszpanii liczba zgon\u00f3w na milion mieszka\u0144c\u00f3w by\u0142a wi\u0119ksza ok. 15,2 raza wi\u0119ksza ni\u017c w Polsce. W przypadku Niemiec 2,69 raza wi\u0119ksza, Szwajcarii 4,87 raza wi\u0119ksza oraz W\u0142och 14,43 raza wi\u0119ksza.\n\nPortal Statista zajmuje si\u0119 na co dzie\u0144 gromadze\u0144 danych z r\u00f3\u017cnorodnych obszar\u00f3w tematycznych (ok. 80 tys. temat\u00f3w pochodz\u0105cych z ok. 22,5 tys. \u017ar\u00f3de\u0142).\n\nZ racji wybuchu pandemii koronawirusa znajdziemy tam szereg danych dotycz\u0105cych COVID-19 zar\u00f3wno dla ca\u0142ego \u015bwiata, jak i poszczeg\u00f3lnych pa\u0144stw. Portal prowadzi r\u00f3wnie\u017c statystyk\u0119 dotycz\u0105c\u0105 klasyfikacji zgon\u00f3w w przeliczeniu na milion mieszka\u0144c\u00f3w. Najnowsze dost\u0119pne dane s\u0105 zgodne ze stanem na dzie\u0144 1 lipca:\n\nWidzimy wi\u0119c, \u017ce dane te nieznacznie r\u00f3\u017cni\u0105 si\u0119 od wylicze\u0144 portalu Our World in Data. Zgodnie z danymi Statisty w Hiszpanii liczba zgon\u00f3w na milion mieszka\u0144c\u00f3w by\u0142a wy\u017csza o 15,75 raza, w Niemczech 2,82 raza, w Szwajcarii 5,98 raza oraz we W\u0142oszech 14,94 raza.", "lang": "pl"}