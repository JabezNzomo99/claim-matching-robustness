{"title": "Nei, \u00e5 spise kj\u00f8tt er ikke like kreftfremkallende som \u00e5 r\u00f8yke", "subtitle": "At stoffene tilh\u00f8rer samme gruppe betyr ikke at risikoen for kreft er like stor.", "author": "www.faktisk.no", "date": null, "vclaim_id": "vclaim-id-2433", "url": "https://www.faktisk.no/faktasjekker/BwD/nei-a-spise-kjott-er-ikke-like-kreftfremkallende-som-a-royke", "vclaim": "Bloggeren Sophie Elise Isachsen har de siste dagene havnet i avisspaltene igjen. S\u00f8ndag forrige uke publiserte hun et blogginnlegg hvor hun blant annet hevdet at det \u00ab\u00e5 spise kj\u00f8tt er like kreftfremkallende som \u00e5 r\u00f8yke\u00bb. Innlegget ble skrevet etter at bloggeren hadde sett den popul\u00e6re Netflix-dokumentaren \u00abWhat the Health\u00bb. If\u00f8lge dokumentarfilmskaperne selv avsl\u00f8rer dokumentarfilmen \u00absammensvergelsene og korrupsjonen hos myndigheter og n\u00e6ringsliv som koster oss milliarder i helseutgifter og bidrar til \u00e5 holde oss syke\u00bb.\n\nDet er Bergens Tidende som har omtalt blogginnlegget, med tittelen \u00abMener Sophie Elise sprer falsk informasjon om kj\u00f8tt, ost og egg\u00bb. Avisa har blant annet snakket med Martin Norum, personlig trener, mastergradsstudent i ern\u00e6ring og forfatter av boken \u00abSterkere\u00bb. Norum sier f\u00f8lgende:\n\nFaktisk.no har v\u00e6rt i kontakt med Isachsens manager, Marte Schei. Hun sier at kilden til blogginnlegget er filmen Isachsen refererer til - alts\u00e5 dokumentarfilmen \u00abWhat the Health\u00bb. N\u00e5r Faktisk.no ber om en kommentar til konklusjonen p\u00e5 denne faktasjekken, sender Isachsen via manager Schei lenker til to nettsider:\n\u2022 Den f\u00f8rste viser til en artikkel publisert hos Cancer.org i 2015, som omhandler klassifiseringen av bearbeidet kj\u00f8tt som \u00absikkert kreftfremkallende for mennesker\u00bb. I artikkelen st\u00e5r det ingenting om hvor kreftfremkallende r\u00f8ykning er.\n\u2022 Den andre viser til en artikkel publisert p\u00e5 nettsidene til The Guardian i 2015. Ogs\u00e5 denne omhandler den nye klassifiseringen av bearbeidet kj\u00f8tt. I artikkelen er blant annet professor Ian Johnson, som har forsket ved Institute of Food Research.\n\nJohnson er sitert p\u00e5 f\u00f8lgende i artikkelen til The Guardian:\n\nI dokumentarfilmen Isachsen har sett, vises det til at Verdens helseorganisasjons (WHO) kreftforskningsavdeling IARC satt bearbeidet kj\u00f8tt p\u00e5 listen over kreftfremkallende stoffer i 2015, etter at 22 forskere fra ti land hadde unders\u00f8kt mer enn 800 kreftstudier fra de siste 20 \u00e5rene. B\u00e5de i Norge og internasjonalt opererer man med fire ulike klassifiseringer. Slik ser Kreftforeningens oversikt ut, med eksempler:\n\u2022 Gruppe 1: Sikkert kreftfremkallende for mennesker: R\u00f8yking, alkohol, bearbeidet kj\u00f8tt, luftforurensning, radon, UV-str\u00e5lig fra sol og solarier m.v.\n\nForskningsgjennomgangen til IARC viste at et inntak p\u00e5 over 50 gram bearbeidet kj\u00f8tt daglig \u00f8ker sjansen for \u00e5 f\u00e5 tykktarm- eller endetarmskreft med 18 prosent. Bearbeidet kj\u00f8tt ble dermed klassifisert i gruppe 1 som \u00absikkert kreftfremkallende for mennesker\u00bb. I den samme gjennomgangen ble r\u00f8dt kj\u00f8tt satt i gruppe 2A, som \u00absannsynlig kreftfremkallende for mennesker\u00bb.\n\nWHO/IARC viste s\u00e6rlig til en samlestudie som anslo risiko\u00f8kningen for \u00e5 f\u00e5 tykktarm- eller endetarmskreft ved inntak av bearbeidet og r\u00f8d kj\u00f8tt samlet til \u00e5 v\u00e6re jevnt stigende opp til et inntak p\u00e5 140 gram, men at det er mer uklart hva som skjer med risikoen ved enda st\u00f8rre daglige porsjoner.\n\nI dokumentarfilmen \u00abWhat the Health\u00bb fortelles dette via en sammenstilling av klipp fra flere amerikanske nyhetsinnslag, hvorav et av dem hevder at \u00abp\u00f8lser og bacon kan v\u00e6re like farlig som \u00e5 r\u00f8yke sigaretter\u00bb. Men stemmer dette?\n\nWHO har utarbeidet en oversikt over vanlige sp\u00f8rsm\u00e5l og svar om kreftrisiko ved inntak av r\u00f8dt- og bearbeidet kj\u00f8tt. Her er et av sp\u00f8rsm\u00e5lene, i Faktisk.nos oversettelse:\n\nEt annet sp\u00f8rsm\u00e5l tar for seg hvor mange krefttilfeller \u00e5rlig som kan skyldes inntak av bearbeidet eller r\u00f8dt kj\u00f8tt \u00e5rlig. WHO svarer slik:\n\nWHO avslutter med \u00e5 skrive at kreft som f\u00f8lge av tobakksr\u00f8yking, til sammenligning, f\u00f8rer til omtrent 1 million d\u00f8dsfall i verden \u00e5rlig. De opplyser ogs\u00e5 at kreft som f\u00f8lge av alkoholinntak f\u00f8rer til 600 000 d\u00f8dsfall, og mer enn 200 000 kreftd\u00f8dsfall skyldes luftforurensning.\n\nFaktisk.no tar kontakt videre med Kreftregisteret, som samler inn data og utarbeider statistikk om kreftforekomsten i Norge og driver med forskning. Direkt\u00f8r Giske Ursin bekrefter at det ikke er like kreftfremkallende \u00e5 spise kj\u00f8tt som \u00e5 r\u00f8yke. Ursin tror hun vet hvor misforst\u00e5elsen om at det er like kreftfremkallende \u00e5 spise kj\u00f8tt som \u00e5 r\u00f8yke kommer fra:\n\nR\u00f8dt, saltet og bearbeidet kj\u00f8tt kan \u00f8ke risikoen for tarmkreft. If\u00f8lge Kreftregisteret er det imidlertid bare en moderat andel av forekomsten av tarmkreft som kan tilskrives kosthold og livsstil. Ursin sier f\u00f8lgende:\n\nDirekt\u00f8ren understreker at Kreftregisteret st\u00f8tter kreftr\u00e5dene fra WHO som anbefaler \u00e5 begrense inntaket av r\u00f8dt og bearbeidet kj\u00f8tt. Dette fordi noe av kreftforekomsten kan forebygges med godt kosthold og en aktiv livsstil.\n\nDen britiske organisasjonen Cancer Research UK har oppsummert forskjellene mellom kreftrisiko som f\u00f8lge av r\u00f8ykning og inntak av bearbeidet og r\u00f8dt kj\u00f8tt i en grafikk:\n\nTallene omhandler Storbritannia. I et blogginnlegg publisert 26. oktober 2015, forklarer de forskjellene slik:", "lang": "no"}