{"title": "Il nuovo Senato e il confronto europeo", "subtitle": "", "author": "pagellapolitica.it", "date": null, "vclaim_id": "vclaim-id-1322", "url": "https://pagellapolitica.it/dichiarazioni/7459/il-nuovo-senato-e-il-confronto-europeo", "vclaim": "\"[Il Senato] come succede in Germania e in Francia \u00e8 composto da sindaci e consiglieri regionali\".\n\nOspite di su La7, Matteo Renzi ha dichiarato che il nuovo Senato previsto dalla riforma costituzionale, che sar\u00e0 approvata o respinta con il referendum del prossimo 4 dicembre, sar\u00e0 simile per composizione ai senati di Francia e Germania. Come nei due grandi Paesi europei, ha detto Renzi, vi siederanno eletti sindaci e consiglieri regionali. Vediamo pi\u00f9 da vicino come funzionano e .\n\nIl , termine tedesco che significa letteralmente \u201cConsiglio federale\u201d, \u00e8 la cosa pi\u00f9 simile al Senato nell\u2019ordinamento tedesco. Le sue funzioni e composizione sono stabiliti dalla Costituzione tedesca ( , letteralmente \u201cLegge fondamentale\u201d) agli articoli 50-53.\n\nLa Germania \u00e8 una repubblica federale, costituita da 16 Stati ( , plurale ) e il Bundesrat riflette questo assetto, infatti, secondo l\u2019art. 51 della Costituzione, \u00e8 composto da \u201cmembri dei governi dei L\u00e4nder, che li nominano e li revocano\u201d. Non sono quindi un\u2019espressione degli organi elettivi del Land, ma dei loro esecutivi (durante la trasmissione, l\u2019altro ospite Marco Travaglio, direttore del , ha corretto Renzi dicendo, a ragione, che nella camera alta tedesca entrano \u201ci rappresentanti del governo regionale\u201d).\n\nOgni Land sceglie per il Bundesrat un numero di rappresentanti variabile da tre a sei in funzione della popolazione. Pu\u00f2 succedere che siano in effetti anche sindaci, nella situazione assai particolare in cui un Land \u00e8 una \u201ccitt\u00e0-Stato\u201d. In questi casi - ne esistono due in Germania, Berlino e Amburgo - il sindaco \u00e8 la massima carica di governo e siede di solito anche nel Bundesrat. Ma, al contrario, pu\u00f2 succedere che i membri dei governi locali non siano anche membri del parlamento del Land. La Costituzione della Baviera, per esempio, all\u2019art. 45, non prevede che i ministri del governo, e dunque i rappresentanti bavaresi nel Bundesrat, siano per forza membri del parlamento statale.\n\nIl Senato francese ( ), come stabilisce il Titolo IV della Costituzione del Paese, \u00e8 \u201celetto a suffragio indiretto\u201d e \u201cassicura la rappresentanza dei collettivi territoriali della Repubblica\u201d. A differenza della Germania, e pi\u00f9 similmente all\u2019Italia, il modo di elezione dei senatori \u00e8 demandato a una legge ordinaria e dunque non stabilito dalla Costituzione.\n\nGli attuali 348 senatori sono eletti su base dipartimentale - la divisione amministrativa di secondo livello della Francia, dopo le regioni - e in rapporto alla popolazione, con una rappresentanza dei territori fuori dalla Francia metropolitana e dei francesi all\u2019estero (qui le tabelle complete). Il modo di elezione attualmente in vigore, riformato in parte con una legge dell\u2019agosto 2013, \u00e8 piuttosto complesso: i senatori sono eletti da un collegio elettorale composto dai membri del parlamento francese - deputati e senatori - da consiglieri regionali, consiglieri dipartimentali e persino da delegati di tutti gli oltre 36 mila consigli municipali.\n\nA norma di legge, possono essere eletti al Senato tutti i francesi con pi\u00f9 di 24 anni d\u2019et\u00e0; per il resto, le condizioni di eleggibilit\u00e0 sono le stesse di quelle per l\u2019elezione all\u2019Assemblea nazionale, che non includono l\u2019appartenenza a un Consiglio regionale o a una giunta municipale. Teoricamente, quindi, ogni cittadino con pi\u00f9 di 24 anni di et\u00e0 e in possesso del diritto di voto pu\u00f2 essere eletto al Senato, ma la base territoriale del collegio elettorale si riflette, come \u00e8 naturale, nella sua composizione.\n\nIn concreto, infatti, i delegati dei consigli comunali sono il 95% dei cosiddetti \u201cgrandi elettori\u201d, e lo stesso sito del Senato conclude che \u201ci senatori sono dunque essenzialmente eletti dai consiglieri municipali\u201d. Tuttavia, non tutti i candidati e men che meno gli eletti rivestono gi\u00e0 cariche a livello locale. Ben 123 degli attuali 348 senatori, oltre un terzo del totale, sono privi di incarichi a livello locale.\n\nInfatti, nel 2012 oltre l\u201980% dei deputati e il 77% dei senatori esercitavano altre cariche - segno che la doppia carica \u00e8 una caratteristica tipica dei parlamentari francesi, non limitata ai senatori. Circa la met\u00e0 dei parlamentari (il 45% dei deputati e il 48% dei senatori) erano sindaci o presidenti dei consigli regionali, percentuali molto pi\u00f9 alte rispetto a quelle degli altri Paesi europei.\n\nI progetti di riforma per limitare gli incarichi multipli, in Francia, risalgono agli anni Ottanta, ma avevano avuto finora effetti ridotti. Le nuove leggi, approvate a febbraio del 2014 seguendo le raccomandazioni di due commissioni parlamentari, vietano a un deputato o a un senatore di essere contemporaneamente anche sindaco o presidente di Consiglio regionale. Le prime elezioni a tenersi con le nuove norme saranno le legislative del giugno 2017, seguite dopo qualche mese dal rinnovo parziale del Senato (previsto per settembre 2017), anche se alcuni parlamentari hanno presentato di recente proposte di legge per contrastare la nuova normativa o rimandarne l\u2019applicazione.\n\nIn conclusione, il Senato francese non \u00e8 composto esclusivamente da sindaci e consiglieri regionali, poich\u00e9 la legge prevede solo che l\u2019elezione (indiretta) avvenga su base territoriale. Inoltre, la presenza di doppie cariche \u00e8 considerata in Francia problematica ed eccezionale rispetto agli altri Paesi; riguarda entrambe le Camere del parlamento e sono stati messi in atto provvedimenti, che entreranno in vigore il prossimo anno, per limitarla il pi\u00f9 possibile.\n\nMatteo Renzi dice che il nuovo Senato sar\u00e0 composto da \u201csindaci e consiglieri regionali\u201d e che tale composizione \u00e8 normale in altri due dei maggiori Paesi europei, la Francia e la Germania. Tuttavia, in Germania il Bundesrat \u00e8 composto da membri dei governi dei , e dunque da rappresentanti del potere esecutivo; in Francia, il Senato \u00e8 composto per oltre un terzo da eletti senza altri mandati locali e si sta agendo per limitare l\u2019accumulo di cariche, visto come problematico. Resta vero che sia il Bundesrat che il Senato francese sono espressione \u2013 in modo diverso \u2013 di suddivisioni territoriali, ma a parte questo aspetto Renzi fa una decisa forzatura. \u201cPinocchio andante\u201d per il Presidente del Consiglio.", "lang": "it"}