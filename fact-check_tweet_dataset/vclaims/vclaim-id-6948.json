{"title": "Con il proporzionale il M5s avrebbe avuto pi\u00f9 o meno seggi?", "subtitle": "L'ex premier Matteo Renzi\u00a0ha criticato i Cinquestelle e la loro proposta di riforma della legge elettorale. Abbiamo verificato le sue affermazioni", "author": "www.agi.it", "date": "2018-05-10T07:07+0200", "vclaim_id": "vclaim-id-6948", "url": "https://www.agi.it/fact-checking/renzi_proporzionale_puro_m5s-3876848/news/2018-05-10/", "vclaim": "\u200bL\u2019ex presidente del Consiglio ed ex segretario del Pd Matteo Renzi, ospite a Di Marted\u00ec su La7 lo scorso 8 maggio, ha dichiarato (min. -1h 48m 5s): \u201cI 5 Stelle avevano fatto una proposta che era il proporzionale puro. Hanno preso il 32% dei voti, con il sistema voluto da Grillo avrebbero avuto il 32% dei seggi. Con il Rosatellum non hanno avuto meno seggi, come raccontano sempre in televisione, ma ne hanno avuti di pi\u00f9. Hanno avuto il 36% dei seggi, un piccolo premio di maggioranza\". Abbiamo verificato.\n\nDunque Renzi \u00e8 impreciso a sostenere che il M5S volesse un proporzionale \u201cpuro\u201d. Infatti il modello tedesco scelto su Rousseau, con una soglia di sbarramento al 5%, avrebbe comunque prodotto delle distorsioni e non ci sarebbe stata una corrispondenza perfetta tra voti presi e parlamentari eletti.\n\nAd esempio, Liberi e Uguali, che alle elezioni del 4 marzo scorso ha ottenuto il 3,38% dei voti, sarebbe rimasto al di sotto della soglia di sbarramento: non avrebbe quindi avuto accesso alla ripartizione dei seggi, a vantaggio delle altre forze politiche. E infatti non \u00e8 vero che, applicando il sistema tedesco, col 32% dei voti il Movimento 5 Stelle avrebbe ottenuto il 32% dei seggi.\n\nCol Rosatellum ne ha invece eletti 226 (sempre su 618), oltre 20 in meno. Ricaviamo il numero \u2013 in assenza di un dato definitivo del Ministero dell\u2019Interno \u2013 dalla consistenza del gruppo dei deputati pentastellati. Questo \u00e8 infatti composto oggi da 222 membri, ma cinque \u201cimpresentabili\u201d eletti non sono stati poi ammessi nel gruppo (Cecconi, Benedetti, Vitiello, Tasso e Caiata, ora nel gruppo misto, facendo salire il totale a 227. Bisogna per\u00f2 escludere Elisa Siragusa, eletta nella circoscrizione estero (Per sapere che fine hanno fatto tutti gli impresentabili, nove in totale, eletti dal M5S rimandiamo a questa nostra altra analisi).\n\nMa col sistema tedesco proposto dal Movimento, al 32% di consensi sarebbe corrisposto oltre il 40% (250 su 618) dei deputati. Un \u201cpremio di maggioranza\u201d ancor pi\u00f9 consistente. Naturalmente, la legge elettorale modifica anche il modo in cui i partiti si presentano alle elezioni. Insomma, la simulazione \u00e8 soltanto indicativa, perch\u00e9 se ci fosse stato un proporzionale con soglia di sbarramento le forze politiche si sarebbero organizzate diversamente in termini di alleanze e liste (in rapporto anche a eventuali disposizioni della legge su coalizioni e cos\u00ec via).\n\n\u00c8 infatti vero che il Rosatellum abbia dato al M5S un \u201cpiccolo premio di maggioranza\u201d (36% di eletti contro il 32% di voti), ma il sistema tedesco avrebbe dato \u2013 secondo la simulazione di YouTrend \u2013 un \u201cpremio di maggioranza\u201d ancora pi\u00f9 grande (40% di eletti contro il 32% di voti).", "lang": "it"}