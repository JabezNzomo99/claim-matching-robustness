{"title": "La Bolivia \u00e8 davvero piena di litio?", "subtitle": "", "author": "pagellapolitica.it", "date": null, "vclaim_id": "vclaim-id-33809", "url": "https://pagellapolitica.it/dichiarazioni/8445/la-bolivia-e-davvero-piena-di-litio", "vclaim": "Ma \u00e8 davvero cos\u00ec? Il sottosuolo della Bolivia \u00e8 pieno di litio? Abbiamo verificato.\n\nCome spiega la , il litio \u00e8 un metallo bianco argenteo \u2013 il pi\u00f9 leggero tra gli elementi solidi \u2013 ed \u00ab\u00e8 moderatamente diffuso in natura\u00bb. \u00c8 stato scoperto nel 1817, ma \u00e8 stato isolato per la prima volta circa 40 anni dopo, nel 1855. La sua estrazione avviene da alcuni minerali, fra cui i pi\u00f9 importanti sono l\u2019ambligonite, la lepidolite e lo spodumene.\n\nL\u2019invenzione delle cosiddette \u201cbatterie al litio\u201d ha le sue origini negli anni Settanta, durante la crisi del petrolio, ma ha rivoluzionato il mercato della tecnologia a partire dagli Novanta. Un successo culminato quest\u2019anno con l\u2019assegnazione del premio Nobel per la chimica a John Goodenough, M. Stanley Whittingham e Akira Yoshino \u00abper lo sviluppo \u2013 appunto \u2013 delle batterie ioni-litio\u00bb.\n\nIn generale, \u00e8 difficile sapere con certezza quali e quanti metalli preziosi ci sono nel sottosuolo di un singolo Stato. Un discorso analogo vale anche per altre risorse naturali, come il petrolio e il gas. Per questo motivo, quando si parla di riserve di determinati materiali \u00e8 sempre bene maneggiare le statistiche con un margine di incertezza.\n\nUna delle fonti pi\u00f9 affidabili \u2013 e pi\u00f9 citate \u2013 nel settore dei minerali \u00e8 lo United States Geological Survey (Usgs) americano, un\u2019agenzia del governo statunitense che periodicamente pubblica sul suo sito rapporti speciali e aggiornamenti con dati e previsioni sul litio.\n\nQuesta stima \u2013 che farebbe guadagnare alla Bolivia il primo posto per quantit\u00e0 di riserve di litio \u2013 sarebbe contenuta, secondo un articolo di Reuters di febbraio 2019, in uno studio che ha aumentato le previsioni di litio presente nel sito estrattivo di Uyuni (localit\u00e0 celebre per dare il nome al Salar de Uyuni, il deserto di sale boliviano).\n\nL\u2019incertezza dei mercati sul litio e le difficolt\u00e0 estrattive in Bolivia, secondo Foreign Policy, dimostrerebbero inoltre l\u2019infondatezza della teoria secondo cui l\u2019ex presidente boliviano Evo Morales \u00e8 stato destituito perch\u00e9 visto come un ostacolo dagli investitori stranieri nel mercato dell\u2019estrazione del litio.\n\nAlla teoria ha alluso lo stesso Di Stefano nel suo post su Facebook: \u00abQueste riserve hanno sempre fatto gola a tanti, troppi, ed \u00e8 gravissimo il sospetto che dietro i fatti degli ultimi giorni ci sia anche la volont\u00e0 di aggredire le risorse del Paese sottraendole alla collettivit\u00e0\u00bb.", "lang": "it"}