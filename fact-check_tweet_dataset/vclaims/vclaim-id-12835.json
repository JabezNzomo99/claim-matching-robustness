{"title": "Alfano ne azzecca una su due: l'Italia \u00e8 in ripresa, ma la crisi economica \u00e8 durata meno di quello che crede", "subtitle": "", "author": "pagellapolitica.it", "date": null, "vclaim_id": "vclaim-id-12835", "url": "https://pagellapolitica.it/dichiarazioni/7722/alfano-ne-azzecca-una-su-due-litalia-e-in-ripresa-ma-la-crisi-economica-e-durata-meno-di-quello-che-crede", "vclaim": "Secondi i dati Eurostat, il Pil italiano \u00e8 cresciuto nel 2014 dello 0,1%, nel 2015 dello 0,7% e la Commissione europea prevede che cresca dello 0,9% nel 2016 e nel 2017, e dell\u20191,1% nel 2018. Era invece col segno negativo nel 2013 (-1,7%) e nel 2012 (-2,8%). Dunque una prospettiva di crescita, seppur contenuta, pare ci sia.\n\nVale la pena ricordare che, durante gli anni della crisi, il Pil italiano aveva gi\u00e0 registrato una volta una contrazione (-1,1% nel 2008 e -5,5% nel 2009) a cui erano seguiti due anni di ripresa (1,7% nel 2010 e 0,6% nel 2011) prima del calo successivo.\n\nGuardando al Pil in valore assoluto (qui si possono scaricare le serie storiche) si pu\u00f2 tuttavia dire che l'Italia sia ancora lontana dal tornare ai livelli pre-crisi. Dopo il crollo del 2009, dai circa 1.670 miliardi di euro dell'anno precedente a meno di 1.580 miliardi, il Pil italiano era prima risalito nel biennio 2010-2011 ma poi era sceso nuovamente fino al picco basso di 1.540 miliardi nel 2013.\n\nDa allora la situazione \u00e8 leggermente migliorata ma il Pil, che nel 2015 \u00e8 stato di poco pi\u00f9 di 1.550 miliardi, non \u00e8 ancora tornato ai livelli del 2000, quando era di 1.555 miliardi.\n\nLa Seconda Guerra Mondiale ebbe inizio il primo settembre 1939, con l\u2019attacco della Germania nazista alla Polonia, e termin\u00f2 il 2 settembre 1945, con la resa dell\u2019Impero giapponese. Dur\u00f2 quindi sei anni.\n\nPer l\u2019Europa, e anche per l\u2019Italia, si pu\u00f2 dire che tale crisi - economica, non anche sociale - sia finita nel 2014, quando il Pil torn\u00f2 col segno positivo. La durata complessiva \u00e8 dunque di circa 6 anni se escludiamo il 2007, 7 anni se lo includiamo. In entrambi i casi la somma delle due Guerre Mondiali \u00e8 pi\u00f9 lunga.\n\nIl ministro Alfano ha dunque ragione quando sostiene che l\u2019Italia si \u00e8 incamminata verso una prospettiva di crescita (quantomeno nel breve periodo), ma ha torto l\u00e0 dove sostiene che la crisi economica sia stata lunga quanto due guerre mondiali sommate tra loro (un paragone oltretutto infelice, se consideriamo i quasi 90 milioni di morti dei due conflitti). L'entit\u00e0 dell'errore si riduce se tuttavia consideriamo la durata della guerre solo per l'Italia. Il verdetto finale \u00e8 dunque un \u201cNi\u201d.", "lang": "it"}