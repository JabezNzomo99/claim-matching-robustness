{"title": "Il Sud e l\u2019universit\u00e0", "subtitle": "", "author": "pagellapolitica.it", "date": null, "vclaim_id": "vclaim-id-21799", "url": "https://pagellapolitica.it/dichiarazioni/7714/il-sud-e-luniversita", "vclaim": "Durante la manifestazione \u201cFuturo Prossimo\u201d, che ha presentato a Milano il nuovo movimento politico guidato da Giuliano Pisapia, la presidente della Camera Laura Boldrini ha parlato dell\u2019aspetto geografico delle disuguaglianze. In particolare, ha citato alcuni aspetti della situazione economica e sociale del Sud Italia: tra questi, il fatto che\n\nSecondo il censimento del Ministero dell\u2019Istruzione, in tutta Italia si trovano 97 atenei (la definizione comprende universit\u00e0 \u201ctradizionali\u201d, pubbliche e private, universit\u00e0 telematiche e altri centri di ricerca equiparati alle universit\u00e0). Di questi, 34 hanno la propria sede centrale al Nord, 32 nelle regioni centrali - di cui 16 solo a Roma - e 31 al Sud.\n\nPer quanto riguarda gli studenti, l\u2019Ufficio di statistica del MIUR mette a disposizione i dati su iscritti e immatricolati. Gli iscritti negli atenei meridionali, lo scorso anno accademico, erano 526.360, pi\u00f9 di quelli nell\u2019Italia centrale (426.093) ma meno di quelli nel Nord (689.243). Il pi\u00f9 grande ateneo delle regioni del Sud, l\u2019universit\u00e0 di Napoli \u201cFederico II\u201d, si piazza al terzo posto con 76 mila iscritti: poco meno dell\u2019universit\u00e0 di Bologna (78.026) e a grande distanza da \u201cLa Sapienza\u201d di Roma, prima con distacco a quasi centomila iscritti.\n\nMa l\u2019universit\u00e0 \u00e8 l\u2019esperienza formativa per eccellenza che invita alla mobilit\u00e0, e dunque per verificare che al Sud si vada in effetti meno all\u2019universit\u00e0 bisogna considerare altri numeri. Il pi\u00f9 utile \u00e8 il tasso di proseguimento scuola-universit\u00e0, cio\u00e8 quanti diplomati si iscrivono a un corso di laurea nell\u2019anno successivo al diploma.\n\nQui il divario tra le diverse zone dell\u2019Italia diventa pi\u00f9 chiaro. Nel report pi\u00f9 recente sulle immatricolazioni e il passaggio dalla scuola all\u2019universit\u00e0, curato dal MIUR e pubblicato a marzo 2016, si legge che la percentuale pi\u00f9 alta di diplomati che si iscrivono all\u2019universit\u00e0 si raggiunge al Nord-Ovest (54,1 per cento) mentre il pi\u00f9 basso si trova in Sicilia e Sardegna (43,6 per cento). Anche il resto delle regioni meridionali segna percentuali relativamente basse: \u201c\n\nContinua il rapporto: \u201cTra il 2000 e il 2015, il numero degli immatricolati in Italia \u00e8 passato da 273.444 a 251.509 unit\u00e0 con un calo di circa l\u20198%: tale diminuzione non ha interessato il Nord Italia (+2,6%), ma solo il Centro (-8,4%) e soprattutto, drammaticamente il Sud (-16,87%)\u201d.\n\nI diplomati che proseguivano gli studi all\u2019universit\u00e0 erano arrivati al 72-73 per cento nel anni 2003-2004, in concomitanza con la riforma del 3+2, e il rapporto precisa che ci\u00f2 avvenne \u201cproprio grazie alla partecipazione di massa degli studenti meridionali\u201d. Ma in poco pi\u00f9 di dieci anni il tasso di proseguimento \u00e8 calato fino al 55 per cento nel 2014-2015 a livello nazionale, con il 52 per cento al Sud. Il grafico successivo, tratto dall\u2019appendice statistica", "lang": "it"}