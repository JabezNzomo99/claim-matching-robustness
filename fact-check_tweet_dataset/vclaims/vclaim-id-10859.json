{"title": "Nei, 16 000 forskere ber deg ikke om \u00e5 slutte \u00e5 f\u00e5 barn", "subtitle": "Oppropet forskerne har underskrevet anbefaler blant annet at man ikke skal bidra til befolkningsvekst.", "author": "www.faktisk.no", "date": null, "vclaim_id": "vclaim-id-10859", "url": "https://www.faktisk.no/faktasjekker/l1N/nei-16-000-forskere-ber-deg-ikke-om-a-slutte-a-fa-barn", "vclaim": "14. november publiserte Side3.no en sak med tittelen \u00abOver 16.000 forskere ber deg slutte \u00e5 f\u00e5 barn\u00bb. Side3 drives av Nettavisen, hvor saken ogs\u00e5 ble publisert. P\u00e5 Nettavisen.no fikk artikkelen tittelen \u00ab16.000 forskere trygler om at du ikke skal f\u00e5 barn\u00bb.\n\nBlaker har videre oversatt deler av innholdet i oppropet, samt vist til professor og lege Hans Roslings \u00abDon't Panic - The Truth About Population\u00bb-foredrag fra 2013. Faktisk.no sender en e-post til Blaker og ettersp\u00f8r dokumentasjon for p\u00e5standen om at 16 000 forskere ber deg slutte \u00e5 f\u00e5 barn. Han svarer f\u00f8lgende:\n\nAvisa Nordland har ogs\u00e5 publisert saken fra Side3/Nettavisen, med samme tittel. Saken har v\u00e6rt omtalt av flere internasjonale medier. Her er eksempler p\u00e5 hvordan de har formulert seg:\n\nOppropet det vises til heter \u00abWorld Scientists\u2019 Warning to Humanity: A Second Notice\u00bb. \u00c5tte forskere st\u00e5r signert som forfattere av oppropet. F\u00f8r 23. oktober 2017 hadde totalt 15 364 personer skrevet under. I tillegg har 2595 st\u00f8ttet oppropet etter 23. oktober.\n\nI oppropet advarer forskerne mot flere forhold som bekymrer dem. Advarselen f\u00f8lger opp et lignende opprop fra 1992. Blant problemene som fremheves er menneskeskapte klimaendringer, avskoging, \u00f8kende kj\u00f8ttkonsum, og utryddelsen av en rekke dyrearter.\n\nDet er riktig at det uttrykkes en bekymring for befolkningsvekst i artikkelen. I oppropet omtales rask befolkningsvekst som den sentrale \u00e5rsaken til mange \u00f8kologiske og sosiale trusler.\n\nDet argumenteres ogs\u00e5 for \u00e5 f\u00e5 ned f\u00f8dselsratene ved \u00e5 sikre at kvinner og menn har tilgang til utdanning og opplysning om prevensjon og lignende, spesielt der slike tjenester er mangelfulle.\n\nAv Nettavisens tittel fremg\u00e5r det at over 16 000 forskere har signert oppropet. Det er riktig at det totale antallet signaturer er h\u00f8yere enn 16 000, men hvor mange av signaturene som i realiteten stammer fra forskere, er noe uklart.\n\nDet er forholdsvis lett \u00e5 skrive under p\u00e5 oppropet, selv om du ikke er forsker. For \u00e5 teste hvor enkelt dette er signerte Faktisk.no oppropet under navnet \u00abForsker Forskersen\u00bb. Navnet st\u00e5r fortsatt oppf\u00f8rt som \u00e9n av forskerne som har st\u00f8ttet oppropet. Ogs\u00e5 \u00abaaYouAre, AllFools\u00bb er registrert.\n\nFor f\u00e5 barn til \u00e5 opprettholde befolkningen\n\nI oppropet st\u00e5r det at det er p\u00e5 tide \u00e5 revurdere og endre v\u00e5r individuelle atferd, inkludert ved \u00e5 \u00abbegrense v\u00e5r egen reproduksjon\u00bb. Antallet barnef\u00f8dsler b\u00f8r ideelt sett ned til et niv\u00e5 som p\u00e5 det meste vil opprettholde dagens befolkning, st\u00e5r det. Det er imidlertid ikke det samme som \u00e5 oppfordre folk til \u00e5 slutte \u00e5 f\u00e5 barn.\n\nF\u00f8dselsraten for norske kvinner var p\u00e5 1,71 barn per kvinne i 2016, viser tall fra Statistisk sentralbyr\u00e5 (SSB). Tidligere professor ved NTNU og barnelege Dag Bratlid har tidligere sagt til Aftenposten at vi m\u00e5 ha en f\u00f8dselsrate p\u00e5 2,1 for \u00e5 opprettholde befolkningen i Norge.\n\nDet stemmer godt med en befolkningsstudie publisert i C.F. Population Research and Policy Review i 2003, der det samme tallet oppgis for alle utviklede land, med en feilmargin p\u00e5 0,1 barn per kvinne.\n\nMed andre ord er f\u00f8dselsraten i Norge godt innenfor oppropets anbefaling om ikke \u00e5 bidra til befolkningsvekst.\n\nProfessor: \u2013 Ingen trygler folk om ikke \u00e5 f\u00e5 barn\n\nFaktisk.no har f\u00e5tt svar fra to av de \u00e5tte forskerne som st\u00e5r oppf\u00f8rt som forfattere av oppropet. Ingen av dem kjenner seg igjen i Nettavisens overskrifter. Professor Bill Laurence ved James Cook University sier f\u00f8lgende om Nettavisens titler:\n\nF\u00f8rsteamanuensis Eileen Crist ved Virginia Tech skriver i en e-post til Faktisk.no at budskapet i artikkelen blir feiltolket og forvrengt i de nevnte overskriftene.\n\nHun forteller at et valg om ikke \u00e5 f\u00e5 barn kan v\u00e6re et \u00f8kologisk valg, p\u00e5 samme m\u00e5te som at enkelte velger ikke \u00e5 spise kj\u00f8tt. Hun understreker imidlertid at dette er et valg den enkelte familie eller person selv m\u00e5 foreta, og at det viktigste poenget er \u00e5 argumentere for frivillig familieplanlegging, og likhet mellom kj\u00f8nnene b\u00e5de i fattige og rike land.\n\nCrist sier at meninger om befolkningsvekst veldig ofte blir feiltolket, og at det derfor er mange som kvier seg for \u00e5 ta opp tematikken.\n\nHva sier forskerne som har skrevet under?\n\nDet ikke riktig at \u00abet hundretalls\u00bb, alts\u00e5 flere hundre, forskere fra Norge har st\u00f8ttet oppropet - 107 av dem som har skrevet under har oppgitt Norge som land. Faktisk.no har v\u00e6rt i kontakt med 39 av dem, deriblant Bj\u00f8rn H. Samset, seniorforsker ved CICERO Senter for klimaforskning. Han skriver f\u00f8lgende i en e-post:\n\nFlertallet av dem Faktisk.no har v\u00e6rt i kontakt med sier at de ikke kjenner seg igjen i Nettavisens fremstilling. Flere mener at tittelen er misvisende og ukorrekt. Noen skriver at de selv har flere barn og at de aldri ville st\u00f8ttet noe som oppfordrer folk til \u00e5 slutte \u00e5 f\u00e5 barn.\n\nPer Fauchald, seniorforsker ved Norsk institutt for naturforskning, formulerer seg slik:\n\nHans K. Sen\u00f8ien er professor ved Institutt for naturhistorie ved NTNU. Han skriver at oppropet er ment som en advarsel om at mennesker i n\u00e6r fremtid m\u00e5 gj\u00f8re noe med situasjonen for \u00e5 unng\u00e5 tap og \u00f8deleggelse av mennesker livsgrunnlag:\n\nVidere skriver Sen\u00f8ien at dette ikke inneb\u00e6rer at \u00abdu\u00bb skal slutte \u00e5 fly, eller kaste ut vedovnen p\u00e5 hytta, eller slutte \u00e5 pakke inn mat i plast, eller sterilisere deg:\n\nAne Eriksen, postdoktor ved Avdeling for Anvendt \u00f8kologi og landbruksfag ved H\u00f8gskolen i Innlandet, peker blant annet p\u00e5 fruktbarhetstallet i Norge og understreker at vi i dag f\u00e5r f\u00e6rre barn enn to barn per foreldrepar:", "lang": "no"}