{"title": "Nei, forekomsten av hjernekreft blant barn og unge \u00f8ker ikke", "subtitle": "Denne uken kom Folkets St\u00e5levern med flere annonser der de hevder at det er en sammenheng mellom mobilstr\u00e5ling og ulike helseplager.", "author": "www.faktisk.no", "date": null, "vclaim_id": "vclaim-id-22159", "url": "https://www.faktisk.no/faktasjekker/njQ/nei-forekomsten-av-hjernekreft-blant-barn-og-unge-oker-ikke", "vclaim": "Folkets Str\u00e5levern er en aksjonistgruppe som mener at myndighetene ikke beskytter befolkningen godt nok mot elektromagnetisk str\u00e5ling. Mandag rullet organisasjonen ut en stor annonsekampanje, og hadde if\u00f8lge Filter Nyheter leid annonseplass p\u00e5 355 lystavler p\u00e5 til sammen 55 forskjellige steder over hele landet. Annonsene var blant annet \u00e5 se p\u00e5 Oslo S og flere store kj\u00f8pesentre.\n\nKampanjen ble imidlertid kortvarig. Allerede tirsdag formiddag satte selskapet JCDecaux, som driver reklameskjermene, ned foten og fjernet annonsene. Viseadministrerende direkt\u00f8r Gisle Roness skriver f\u00f8lgende i en e-post til Filter Nyheter:\n\nP\u00e5 hjemmesidene sine og p\u00e5 Facebook har Folkets Str\u00e5levern publisert seks ulike annonser. Faktisk.no har valgt \u00e5 se n\u00e6rmere \u00e9n av disse:\n\nFolkets Str\u00e5levern har lagt ut dokumentasjon for p\u00e5standene i de ulike annonsene p\u00e5 hjemmesiden sin. Der hevdes det at:\n\nDet er denne p\u00e5standen vi skal faktasjekke.\n\nDet vises til at \u00abondartet hjernesvulst er den vanligste kreftrelaterte d\u00f8ds\u00e5rsaken i aldersgruppen 15\u201339 \u00e5r\u00bb i USA, men det st\u00e5r ingenting om utviklingen over tid eller utviklingen i Norge. Generalsekret\u00e6r i Folkets Str\u00e5levern, Sissel Halm\u00f8y, sender lenke til en svensk artikkel om hjernekreft, samt tall fra D\u00f8ds\u00e5rsakregisteret n\u00e5r Faktisk.no ber om dokumentasjon for p\u00e5standen om at stadig flere barn og unge f\u00e5r hjernekreft.\n\nTallene viser antall personer som d\u00f8de av ondartet svulst i hjernen, og Folkets Str\u00e5levern har selv beregnet antall d\u00f8dsfall per 100 000 innbyggere for enkelte \u00e5r. Siden tallene ikke er brutt ned p\u00e5 ulike aldersgrupper, kan de ikke brukes til \u00e5 si noe om utviklingen blant barn og unge, som er det vi faktasjekker her.\n\nI tillegg til \u00e5 v\u00e6re generalsekret\u00e6r i Folkets Str\u00e5levern, er Halm\u00f8y daglig leder og styreleder i Softworks AS. Selskapet tilbyr m\u00e5ling av elektromagnetisk str\u00e5ling i hus og leiligheter for 3500 kroner.\n\nKreftregisteret samler inn data og utarbeider statistikk om kreftforekomsten i Norge. Faktisk.no har bedt om \u00e5 f\u00e5 tall p\u00e5 forekomsten av ondartet hjernesvulst i ulike aldersgrupper over tid:\n\nKommunikasjonsr\u00e5dgiver i Kreftregisteret Elisabeth Jakobsen beskriver utviklingen i antall tilfeller av hjernesvulst slik i en e-post til Faktisk.no:\n\n\u00c5rsaken til at Kreftregisteret ikke mener det er underrapportering i de yngste aldersgruppene, er at barnekreft f\u00f8lges opp s\u00e6rlig n\u00f8ye. Det er snakk om barn, det er f\u00e5 tilfeller hvert \u00e5r og f\u00e5 sykehus som behandler barn med kreft. I tillegg er det et eget kvalitetsregister for barnekreft som gransker tallene s\u00e6rlig n\u00f8ye. Jakobsen skriver:\n\nFolkets Str\u00e5levern setter den p\u00e5st\u00e5tte \u00f8kningen i hjernekreft blant barn og unge i sammenheng med \u00f8kt mobilbruk. Statens str\u00e5levern, som er Norges fagmyndighet innen str\u00e5levern og atomsikkerhet, er helt klar p\u00e5 at det ikke er helsefarlig \u00e5 bruke mobiltelefon. De viser til en rapport fra en ekspertgruppe som har utredet om svake elektromagnetiske felt gir helseskader og oppsummerer med at:\n\nStatens str\u00e5leverns motsats i Sverige, Str\u00e5ls\u00e4kerhetsmyndigheten, har en internasjonalt sammensatt ekspertgruppe som hvert \u00e5r g\u00e5r gjennom all ny forskningslitteratur om elektromagnetisk str\u00e5ling og helserisiko. Gruppen ser p\u00e5 funn, styrker og svakheter ved de ulike studiene og utelukker studier som ikke holder m\u00e5l.\n\nI den siste tilgjengelige rapporten fra 2016 skriver ekspertgruppen f\u00f8lgende om forekomsten av hjernesvulst:\n\nSelv om JCDecaux har fjernet annonsene til Folkets Str\u00e5levern, ligger de fortsatt ute p\u00e5 hjemmesiden deres, og de blir delt p\u00e5 Facebook. Seksjonssjef Merete Hannevik i Statens str\u00e5levern reagerer sterkt p\u00e5 kampanjen:\n\nHannevik har sett p\u00e5 noen av artiklene Folkets Str\u00e5levern viser til som dokumentasjon for p\u00e5standene i annonsene:\n\nSissel Halm\u00f8y i Folkets Str\u00e5levern mener Statens str\u00e5levern driver med hersketeknikk n\u00e5r de beskylder hennes organisasjon for skremselspropaganda. I en e-post til Faktisk.no skriver hun:\n\nFolkets Str\u00e5levern p\u00e5st\u00e5r at \u00abhjernekreft \u00f8ker blant barn og unge\u00bb. Tall fra Kreftregisteret viser imidlertid at forekomsten av ondartet hjernesvulst har v\u00e6rt stabil i aldersgruppene 0\u20139 \u00e5r, 10\u201319 \u00e5r og 20\u201329 \u00e5r fra 1980 og frem til 2016. P\u00e5standen til Folkets Str\u00e5levern er derfor ikke riktig.", "lang": "no"}