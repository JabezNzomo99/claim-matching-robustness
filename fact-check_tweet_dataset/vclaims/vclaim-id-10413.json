{"title": "L'Export italiano ha registrato il record di tutti i tempi nel 2017? Una verifica", "subtitle": "Durante l'inaugurazione del Salone del Mobile il premier Paolo Gentiloni ha fornito le cifre: 448 miliardi (+7,4%)", "author": "www.agi.it", "date": "2018-04-18T18:53+0200", "vclaim_id": "vclaim-id-10413", "url": "https://www.agi.it/fact-checking/export_record_gentiloni_salone_del_mobile-3784693/news/2018-04-18/", "vclaim": "In occasione dell\u2019inaugurazione del Salone del Mobile a Milano, lo scorso 17 aprile il presidente del Consiglio uscente Paolo Gentiloni ha dichiarato (min. -4.33): \u201cNon sottovalutiamo nel 2017 il record storico di esportazioni di tutti i tempi: abbiamo avuto 448 miliardi di export, il 7,4% in pi\u00f9 rispetto all'anno precedente\u201d.\n\nIl ministero dello Sviluppo economico ha pubblicato lo scorso 23 marzo l'aggiornamento dei dati relativi all'interscambio commerciale dell'Italia. Vi si legge che nel 2017 le esportazioni hanno raggiunto i 448,107 miliardi di euro, in crescita del 7,4% rispetto al 2016. Si tratta di un nuovo record. Nel 2016 infatti - anno sua volta record - il totale delle esportazioni era arrivato a 417,269 miliardi di euro.\n\nDunque, Gentiloni ha ragione. Inoltre, nel 2017 sono cresciute anche le importazioni, da 367,626 miliardi a 400,659 miliardi (+9%). In conseguenza di questo aumento, maggiore di quello delle esportazioni, il saldo commerciale dell'Italia nel 2017 \u00e8 leggermente calato rispetto all'anno precedente, passando da 49,643 miliardi a 47,448 miliardi.", "lang": "it"}