{"title": "Zvarritja e publikimit t\u00eb platform\u00ebs s\u00eb dialogut", "subtitle": "", "author": "kallxo.com", "date": null, "vclaim_id": "vclaim-id-27837", "url": "https://kallxo.com/krypometer/zvarritja-e-publikimit-te-platformes-se-dialogut/", "vclaim": "Fillimisht, Ahmeti t\u00eb premten e kaluar, me 8 shkurt 2019 tha se platforma e dialogut do t\u00eb dor\u00ebzohet n\u00eb Kuvend t\u00eb mart\u00ebn e k\u00ebsaj jave, me 12 shkurt.\n\n K\u00ebto deklarime ai i b\u00ebri n\u00eb emision \u201cArgument Plus\u201d n\u00eb Radiotelevizionin 21.\n\n\u201cNe jemi para p\u00ebrfundimit dhe sot i kemi edhe disa diskutime, un\u00eb besoj q\u00eb t\u00eb premten do ta dor\u00ebzojm\u00eb n\u00eb Kuvend. N\u00eb ora 13 do t\u00eb jet\u00eb takim i rregullt. Kemi pasur mbr\u00ebm\u00eb nj\u00eb takim prej kat\u00ebr or\u00ebsh rreth platform\u00ebs. T\u00eb shohim a do t\u00eb ket\u00eb nevoj\u00eb prap\u00eb p\u00ebr ndonj\u00eb takim nes\u00ebr. Mbesim besnik ndaj Kushtetut\u00ebs dhe q\u00ebllimi \u00ebsht\u00eb q\u00eb t\u00eb kemi nj\u00eb njohje t\u00eb nd\u00ebrsjell\u00ebt\u201d, u shpreh kreu i PSD-s\u00eb.\n\nMegjithat\u00eb, k\u00ebto nuk jan\u00eb afatet kohore t\u00eb vetme q\u00eb delegacioni shtet\u00ebror i ka p\u00ebrmendur p\u00ebr ta b\u00ebr\u00eb publike platform\u00ebn e bisedimeve me Serbin\u00eb.\n\n Z\u00ebdh\u00ebn\u00ebsja e Partis\u00eb Socialdemokrate (PSD), Natyra Ku\u00e7i, n\u00eb nj\u00eb p\u00ebrgjigje p\u00ebr KALLXO.com, me 21 janar 2019, kishte njoftuar se kjo platform\u00eb do t\u00eb b\u00ebhet publike n\u00eb fund t\u00eb janarit.", "lang": "sq"}