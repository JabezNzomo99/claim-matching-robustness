{"title": "Reddito di cittadinanza: ci sono misure simili in Regno Unito e Germania?", "subtitle": "", "author": "pagellapolitica.it", "date": null, "vclaim_id": "vclaim-id-14594", "url": "https://pagellapolitica.it/dichiarazioni/8145/reddito-di-cittadinanza-ci-sono-misure-simili-in-regno-unito-e-germania", "vclaim": "\u00abNon abbiamo mai voluto dare soldi alla gente senza fare niente. [Il reddito di cittadinanza] \u00c8 una misura che interviene sulle persone che non hanno lavoro, per garantirgliene uno. Si fonda sul concetto del reddito di cittadinanza inglese e riprende il modello dell\u2019Hartz IV tedesco\u00bb.\n\nIn un\u2019intervista rilasciata al quotidiano spagnolo e ripresa dal , il vicepresidente del Consiglio Luigi Di Maio ha dichiarato che il reddito di cittadinanza che l\u2019attuale governo vorrebbe introdurre si ispira al reddito di cittadinanza \u00abinglese\u00bb e alla riforma del mercato del lavoro tedesca nota come .\n\n\u00c8 vero? Abbiamo analizzato i due modelli e li abbiamo messi a confronto con quanto proposto da Luigi di Maio.\n\nDi Maio parla di \u201creddito di cittadinanza\u201d, almeno per il Regno Unito, e dunque bisogna partire dalla definizione. Il \u201creddito di cittadinanza\u201d (in inglese ) \u00e8 una misura universalistica che prevede il trasferimento di una somma di denaro da parte dallo stato ai suoi cittadini, a prescindere da qualsiasi possa essere il loro status economico e patrimoniale.\n\nCome vedremo, neppure il modello tedesco e quello britannico possono essere classificati come redditi di cittadinanza. In entrambi i casi, infatti, non si tratta di misure che prevedono che il denaro sia trasferito indiscriminatamente a qualsiasi cittadino e perch\u00e9 ne beneficiano anche i residenti (non cittadini) di nazionalit\u00e0 straniera.\n\nTra i vari benefici, il programma che pi\u00f9 si avvicina all\u2019idea di trasferimenti di denaro alle persone disoccupate citato da Di Maio \u00e8 probabilmente il (JSA). Secondo questo schema previdenziale un disoccupato pu\u00f2 ricevere un contributo economico se \u00e8 disponibile a lavorare, se ha firmato un accordo con un ufficiale per l\u2019impiego e si attiene alle indicazioni dategli per trovare lavoro e se sta attivamente cercando un\u2019occupazione (oltre ad avere alcuni requisiti specifici).\n\nIl Regno Unito ha iniziato nel 2013 un ambizioso piano di riforma del welfare, che raggruppa sei diversi benefici economici in un unico trasferimento di denaro denominato . Le persone che attualmente godono di questi benefici economici saranno trasferite gradualmente al nuovo piano di previdenza sociale entro il 2023.\n\nIn base all\u2019 , ogni persona single che adesso possiede i requisiti per uno dei diversi benefici citati avr\u00e0 diritto a ricevere dalle 251,77 sterline al mese (289,4 euro [1]) se minore di 25 anni, e fino a 317,82 sterline al mese (365,3 euro [1]) se maggiore di 25 anni. Una cifra che pu\u00f2 aumentare nel caso si abbiano figli, si sia disabili, ci si prenda cura di una persona con disabilit\u00e0, si abbiano problemi di salute o si paghi un mutuo.\n\nIl Governo Schr\u00f6der ha introdotto tra il 2003 e il 2005 una serie di riforme del sistema previdenziale che modificavano e rendevano pi\u00f9 stringenti i requisiti per ricevere i vari sussidi erogati dallo stato tedesco.\n\nCon questo pacchetto di riforme \u00e8 stato approvato nel 2005 anche l\u2019Hartz IV, ufficialmente chiamato (ALG II), a cui si riferisce Di Maio e di cui ci siamo occupati anche in una nostra precedente analisi. L\u2019Hartz IV \u00e8 un programma al quale, nonostante i numerosi punti critici, alcuni studiosi hanno attribuito un importante ruolo nella riduzione del tasso di disoccupazione in Germania.\n\nCos\u00ec come nel Regno Unito, l\u2019Hartz IV \u00e8 solamente uno dei diversi programmi di assistenza sociale previsto dallo Stato tedesco. Nello specifico, \u00e8 una misura pensata per le persone che vivono sotto una certa soglia di reddito, perch\u00e9 disoccupati o perch\u00e9 non guadagnano abbastanza per arrivare alla soglia di reddito minimo garantito.\n\nSi qualificano a ricevere questo sussidio le persone con un\u2019et\u00e0 compresa tra i 15 e i 65/67 anni, che sono abili a lavorare (possono lavorare almeno tre ore al giorno) e risiedono nel territorio tedesco.\n\nL\u2019entit\u00e0 di questo sussidio varia dai 404 euro per i single ai 364 a persona riservati alle coppie, ai quali si aggiungono dai 237 a 306 euro per ogni figlio a seconda dell\u2019et\u00e0. Questo ammontare pu\u00f2 essere allo stesso tempo integrato da ulteriori benefici in particolari situazioni. Inoltre, parte dell\u2019ammontare ricevuto deve essere riservato al pagamento di utenze e affitto e, nel caso in cui ci\u00f2 non dovesse avvenire, il centro per l\u2019impiego ha il diritto di inviare direttamente questi pagamenti a chi di dovere.\n\nIn cambio di questi aiuti economici, i richiedenti devono sottoscrivere un accordo con un centro per l\u2019impiego per cercare attivamente lavoro e per dare accesso a tutte le proprie informazioni reddituali e patrimoniali. Ci\u00f2 implica, allo stesso tempo, essere a disposizione per ogni opportunit\u00e0 di lavoro e training vocazionale che viene proposta al ricevente.\n\nI due modelli sono dunque simili per quanto riguarda la filosofia (si ha diritto al sussidio se si cerca il lavoro attivamente), alla provenienza dei destinatari (anche i residenti non cittadini possono riceverlo) e per il fatto di prevedere un sistema di benefici che varia a seconda che si abbiano o meno figli o si viva in coppia.\n\nMa sarebbe riduttivo affermare che questi due Stati provvedano solamente a garantire il benessere delle persone in cerca di un\u2019occupazione. Sia in Germania, tramite l\u2019ALG II, sia nel Regno Unito con programmi differenti dal JSA (come l\u2019 ), lo Stato sostiene anche le persone che pur lavorando (o non potendo lavorare) non riescono a raggiungere una determinata soglia di reddito.\n\nIl ministro del Lavoro e dello Sviluppo Economico Luigi Di Maio ha dichiarato che il reddito di cittadinanza del M5S si baser\u00e0 su un sistema che garantisce l\u2019occupazione e in linea con il reddito di cittadinanza britannico e il modello introdotto in Germania con l\u2019Hartz IV.\n\nCome abbiamo visto, \u00e8 improprio parlare di reddito di cittadinanza quando si tratta di Germania e Regno Unito: il tipo di beneficio economico che viene garantito in questi due Paesi \u00e8 meglio definito come un \u201creddito minimo garantito\u201d. Questo perch\u00e9 i sussidi non vengono erogati a prescindere dalle condizioni economiche dei riceventi. Sembra per\u00f2 vero che entrambi i modelli siano basati sull\u2019idea di incentivare il reinserimento delle persone nel mondo del lavoro come suggerito da Luigi Di Maio, garantendo allo stesso tempo un trasferimento di denaro che permetta di vivere ad uno standard di vita adeguato.", "lang": "it"}