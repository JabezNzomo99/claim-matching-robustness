{"title": "L\u2019inquinamento ha peggiorato la diffusione del nuovo coronavirus?", "subtitle": "", "author": "pagellapolitica.it", "date": null, "vclaim_id": "vclaim-id-43165", "url": "https://pagellapolitica.it/dichiarazioni/8558/linquinamento-ha-peggiorato-la-diffusione-del-nuovo-coronavirus", "vclaim": "Negli ultimi giorni \u00e8 infatti circolata molto, sui social e su alcuni quotidiani, una ricerca italiana che avrebbe mostrato un legame tra il livello di inquinamento nella Pianura Padana e i maggiori tassi di contagio in Italia.\n\n\u00abPossono essere individuate due classi principali di particolato, suddivise sia per dimensioni, sia per composizione: particolato grossolano e particolato fine\u00bb, spiega il Ministero della Salute.\n\nIl particolato fine, come abbiamo visto, \u00e8 chiamato Pm2,5 perch\u00e9 \u00e8 costituito da particelle di polvere con un diametro aerodinamico inferiore a 2,5 micrometri, un\u2019unit\u00e0 di misura che rappresente un millesimo di millimetro. Il particolato grossolano, chiamato anche Pm10, \u00e8 invece formato da particelle con un diametro inferiore ai 10 micrometri.\n\n\u00abNumerosi studi hanno evidenziato una correlazione tra esposizione acuta a particolato aerodiperso e sintomi respiratori, alterazioni della funzionalit\u00e0 respiratoria, ricoveri in ospedale e mortalit\u00e0 per malattie respiratorie\u00bb, scrive il Ministero della Salute. \u00abInoltre, l\u2019esposizione prolungata nel tempo a particolato, gi\u00e0 a partire da basse dosi, \u00e8 associata all'incremento di mortalit\u00e0 per malattie respiratorie e di patologie quali bronchiti croniche, asma e riduzione della funzionalit\u00e0 respiratoria. L\u2019esposizione cronica, inoltre, \u00e8 verosimilmente associata ad un incremento di rischio di tumore delle vie respiratorie\u00bb.\n\nIn pi\u00f9, insieme all\u2019effetto causato dalle polveri sottili, c\u2019\u00e8 anche quello di altre sostanze, come il biossido di azoto e l\u2019ozono, che in grandi quantit\u00e0 nell\u2019aria fanno aumentare le morti premature in Italia causate dall\u2019inquinamento, secondo le stime dell\u2019Agenzia europea dell\u2019ambiente. E nel nostro Paese, le aree pi\u00f9 colpite sono da decenni proprio quelle del Nord, in particolare tutta la zona della Pianura Padana.\n\nMa esistono studi scientifici che abbiano mostrato un collegamento tra questo fenomeno e il fatto che ad oggi le regioni con pi\u00f9 contagi e morti da nuovo coronavirus siano Lombardia, Emilia-Romagna?\n\nNegli ultimi giorni \u00e8 stata molto citata \u2013 sia da alcuni quotidiani italiani sia da alcuni politici, come l\u2019ex ministro dell\u2019Istruzione Lorenzo Fioramonti \u2013 una ricerca pubblicata a inizio marzo dalla Societ\u00e0 italiana di medicina ambientale (Sima), che, come spiega il suo sito ufficiale, \u00absi prefigge lo scopo di tutelare la salute umana tramite la salvaguardia e la valorizzazione della natura e dell\u2019ambiente\u00bb.\n\nQuesto studio \u00e8 tecnicamente un , e non \u00e8 quindi una vera e propria ricerca scientifica (sottoposta, per esempio, al controllo di e poi pubblicata su una rivista scientifica), anche se \u00e8 stata realizzata da 12 membri della Sima, tra cui alcuni ricercatori delle Universit\u00e0 di Bologna, Bari e Milano.\n\nDa un punto di vista scientifico, il collegamento tra inquinamento e coronavirus sarebbe supportato \u2013 oltre che da questa correlazione \u2013 anche da studi passati, che secondo gli autori avrebbero mostrato come il particolato atmosferico possa fungere da vettore di trasporto per i virus, aumentando le possibilit\u00e0 di contagio.\n\nIn particolare, vengono citati quattro studi: uno del 2010 sull\u2019influenza aviaria e le sua concentrazione nelle polveri nell\u2019aria durante le tempeste di sabbia; un altro del 2016 sulla correlazione tra il virus respiratorio sinciziale (un particolare virus che colpisce le vie respiratorie) nei bambini e l\u2019inquinamento in una regione della Cina; e altri due (uno del 2017 e un altro del 2020) sulla relazione tra inquinamento e casi di morbillo sempre in alcune citt\u00e0 della Cina.\n\nCome abbiamo visto, per\u00f2, sono stati gli stessi autori del position paper a sottolineare che non si tratta di una pubblicazione scientifica a tutti gli effetti: si tratta solo di un\u2019ipotesi, per di pi\u00f9 su una correlazione tra due fenomeni (inquinamento e contagio), e non di un relazione di causa-effetto.\n\nIl virologo dell\u2019Universit\u00e0 degli Studi di Milano Fabrizio Pregliasco ha detto a che questa ipotesi \u00e8 solo \u00abteorica\u00bb, mentre la virologa Ilaria Capua, dell\u2019One Health Center of Excellence dell\u2019Universit\u00e0 della Florida, ospite a il 18 marzo 2020, ha dichiarato di non credere che \u00abla causa dell\u2019aggressivit\u00e0 del virus in Lombardia sia l\u2019inquinamento\u00bb.\n\nIl 19 marzo, invece, l\u2019epidemiologo dell\u2019Universit\u00e0 di Pisa Pierluigi Lopalco ha scritto su Twitter che \u00abl\u2019inquinamento fa male, ma con #COVID19 [la malattia causata dal nuovo coronavirus, ndr] ho paura che c\u2019entri poco\u00bb, condividendo un articolo del Sole 24 Ore che raccontava quanto scritto nello studio della Sima. \u00abNon pensate che l\u2019aria fresca possa fermare il contagio: il virus corre con le nostre gambe, non con i Pm10\u00bb, ha aggiunto Lopalco.\n\nAl momento dunque possiamo dire che non c\u2019\u00e8 un\u2019evidenza scientifica per sostenere che maggiori livelli di inquinamento siano collegati causalmente alla pandemia del nuovo coronavirus, ma \u00e8 anche vero \u2013 come abbiamo visto \u2013 che l\u2019inquinamento pu\u00f2 causare gravi problemi alla salute alle persone.\n\nCome ha spiegato il quotidiano britannico , in un approfondimento del 17 marzo, esistono alcuni studi che mostrano come in passato siano state rilevate correlazioni tra i livelli di inquinamento in alcune citt\u00e0 della Cina e la diffusione della Sars, oppure tra l\u2019incidenza della Mers tra i fumatori (un\u2019evidenza analoga \u00e8 stata registrata anche nei contagiati da nuovo coronavirus, in uno studio per\u00f2 non ancora stato oggetto di ).\n\n\u00abSulla base di quello che sappiamo attualmente, \u00e8 molto probabile che le persone esposte a maggiore inquinamento atmosferico e che fumano possano avere effetti maggiormente negativi se infettati da Covid-19 rispetto a chi respira un\u2019aria pi\u00f9 pulita e non fuma\u00bb, ha detto il 15 marzo al Washington Post Aaron Bernstein, direttore del presso la Harvard di Boston, Stati Uniti.\n\nSecondo Silvio Berlusconi, \u00abl\u2019inquinamento \u00e8 un grave problema ma non c\u2019\u00e8 alcuna evidenza scientifica di un possibile collegamento con la pandemia\u00bb da nuovo coronavirus. Abbiamo verificato e in base agli studi condotti fino ad oggi, l\u2019ex presidente del Consiglio ha ragione.\n\n\u00c8 uscito qualche settimana fa uno studio \u2013 realizzato da alcuni ricercatori italiani, ma non sottoposto a e non pubblicato su una rivista scientifica \u2013 che mostra una possibile correlazione tra gli alti livelli di inquinamento nella Pianura Padana e la diffusione del nuovo coronavirus in quelle aree.\n\nAl momento, per\u00f2, si tratta solo di una correlazione, e non di una spiegazione causale. \u00c8 poi vero che ci sono studi che sottolineano come l\u2019inquinamento possa peggiorare gli effetti del virus su persone gi\u00e0 debilitate, ma anche in questo caso, per quanto riguarda il coronavirus, non ci sono ancora studi.", "lang": "it"}