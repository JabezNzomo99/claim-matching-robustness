{"title": "Ogs\u00e5 h\u00f8ytl\u00f8nte menn tar ut mer pappaperm n\u00e5r fedrekvoten \u00f8ker", "subtitle": "Trettebergstuen kan ha rett i at dette ogs\u00e5 gjelder for fedre med h\u00f8y l\u00f8nn, men det vet vi ikke sikkert.", "author": "www.faktisk.no", "date": null, "vclaim_id": "vclaim-id-20523", "url": "https://www.faktisk.no/faktasjekker/a8/ogsa-hoytlonte-menn-tar-ut-mer-pappaperm-nar-fedrekvoten-oker", "vclaim": "I en debatt p\u00e5 kvinnedagen hevdet familiepolitisk talsperson i Ap, Anette Trettebergstuen, at alle grupper fedre \u2013 uansett hvor mye de tjener \u2013 tar ut mer permisjon n\u00e5r pappakvoten \u00f8ker.\n\nI 1993 innf\u00f8rte Stortinget fedrekvote. Det innebar at fire av foreldrepermisjonens 42 uker skulle v\u00e6re forbeholdt far. Siden da har b\u00e5de fedrekvoten og foreldrepermisjonen gradvis \u00f8kt, f\u00f8r fedrekvoten ble redusert i 2015. Slik har fedrekvoten utviklet seg historisk:\n\nTrettebergstuen sender en rapport fra Stortingets utredningssekretariat n\u00e5r Faktisk.no ber henne om \u00e5 dokumentere p\u00e5standen. Rapporten er bestilt av Arbeiderpartiet og viser utviklingen i fedres uttak av foreldrepenger i takt med endringer i lengden p\u00e5 fedrekvoten. I en e-post skriver Trettebergstuen:\n\nAp-politikeren innr\u00f8mmer alts\u00e5 at rapporten hun viser til ikke direkte dokumenterer p\u00e5standen. I rapporten, som er basert p\u00e5 tall fra Nav, heter det imidlertid:\n\nI rapporten understreker Stortingets utredningsseksjon at det er for tidlig \u00e5 konkludere sikkert om effekten av utvidelsen av fedrekvoten fra 1. juli 2013 og, s\u00e6rlig, om reduksjonen fra 1. juli 2014. \u00c5rsaken er at muligheten til fleksibelt uttak av foreldrepenger gj\u00f8r at det, da rapporten ble laget, fortsatt var mulig \u00e5 ta ut permisjon for barn f\u00f8dt i 2013 og 2014.\n\nForskere ved Institutt for samfunnsforskning har laget flere rapporter om fedrekvoten. If\u00f8lge denne rapporten lot omtrent ti prosent av mennene som hadde rett til fedrekvote i 2011 v\u00e6re \u00e5 ta ut permisjon.\n\nRundt 14 prosent tok ut mindre enn full kvote. Menn f\u00f8dt utenfor Norge, menn med kort utdanning, lav inntekt eller veldig h\u00f8ye inntekt var overrepresentert blant dem som ikke tok hele fedrekvoten, if\u00f8lge forskerne.\n\nTrettebergstuen har alts\u00e5 rett i at menn med h\u00f8y inntekt er overrepresentert blant dem som ikke tar ut hele fedrekvoten. Kan man likevel sl\u00e5 fast at ogs\u00e5 de som tjener mest tar ut mer permisjon n\u00e5r fedrekvoten \u00f8ker?\n\nVi sp\u00f8r forsker Ragni Hege Kitter\u00f8d ved Institutt for samfunnsforskning, som har forsket p\u00e5 flere aspekter ved fedrekvoten. Hun har blant annet v\u00e6rt med p\u00e5 \u00e5 lage en litteraturstudie av all forskning om bruk av og holdninger til fedrekvoten i Norge, Sverige, Danmark, Island og Finland, publisert i perioden 2010\u20132015.\n\nKitter\u00f8d viser til at det imidlertid er godt dokumentert at andelen fedre som tar permisjon, samt hvor mye permisjon de tar, varierer med en rekke faktorer, blant annet fars (og mors) utdanningsniv\u00e5 og inntekt. Dette vises i flere studier, som man finner omtalt her og her.\n\nI den f\u00f8rste rapporten omtaler forskerne ogs\u00e5 studier fra Sverige. De viser at innf\u00f8ringen av den f\u00f8rste \u00abpappam\u00e5neden\u00bb i 1995 medf\u00f8rte en s\u00e6rlig sterk \u00f8kning i permisjonsuttak blant fedre med lav utdanning og inntekt. Etter innf\u00f8ringen av den andre \u00abpappam\u00e5neden\u00bb i 2002, var imidlertid \u00f8kningen i permisjonsuttak sterkest blant fedre med h\u00f8y utdanning og inntekt.", "lang": "no"}