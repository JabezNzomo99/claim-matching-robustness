{"title": "L'idea della Lega di avere giudici eletti direttamente dal popolo \u00e8 realizzabile?", "subtitle": "Abbiamo verificato le affermazioni del segretario della Lega, Matteo Salvini, pronunciate a Pontida", "author": "www.agi.it", "date": null, "vclaim_id": "vclaim-id-6050", "url": "https://www.agi.it/fact-checking/pontida_salvini_magistratura-2165669/news/2017-09-19/", "vclaim": "A meno che Salvini non intenda un \u201cprogetto di legge costituzionale\u201d, la sua \u00e8 una promessa irrealizzabile: una legge ordinaria, infatti, non potrebbe rendere la carica di magistrato elettiva. Per farlo sarebbero necessarie modifiche della nostra Costituzione e, naturalmente, dell\u2019ordinamento giudiziario attuale.\n\nLa Costituzione stabilisce (articolo 106) che \u201cle nomine dei magistrati hanno luogo per concorso\u201d, e che (articolo 107) \u201ci magistrati sono inamovibili\u201d.\n\nQuesto avrebbe oltretutto delle ricadute sull\u2019omogeneit\u00e0 dell\u2019amministrazione della giustizia (i giudici tenderebbero ad assecondare le priorit\u00e0 percepite, e non necessariamente reali, dei propri elettori) e sulla sua qualit\u00e0.\n\nIn generale tutto il Titolo IV della Seconda Parte della Carta Costituzionale, che riguarda appunto la magistratura, \u00e8 ispirato a una concezione europea di civil law. La magistratura \u00e8 un ordine autonomo e indipendente da ogni altro potere (articolo 104) e i giudici devono quindi essere liberi da ogni condizionamento politico.\n\nIl modello americano \u2013 che Salvini sembrerebbe voler imitare \u2013 dove i giudici, come anche i pubblici ministeri e gli sceriffi, vengono eletti dal popolo non \u00e8 importabile in Italia senza un cambiamento profondo della Costituzione e di tutte le norme che regolamentano l\u2019ordinamento giudiziario.\n\nSi aprirebbe dunque un iter (articolo 138 cost.) che richiede due votazioni alla Camera e due al Senato, a distanza di non meno di tre mesi l\u2019una dall\u2019altra, e \u2013 salvo che in Parlamento la riforma non sia approvata con una maggioranza qualificata dei due terzi dei componenti \u2013 un referendum confermativo (qualora richiesto da un quinto dei membri di una delle due Camere, o da cinque consigli regionali, o da cinquecentomila elettori).\n\nUna riforma costituzionale, che sarebbe inevitabile, richiedere d\u2019altro canto tempi pi\u00f9 lunghi e un elevato grado di consenso tra le forze politiche (almeno una maggioranza semplice sia alla Camera che al Senato) oltre che nella popolazione. E si porrebbe poi il problema di riformare l\u2019ordinamento giudiziario esistente.\n\n\u00c8 una percentuale molto pi\u00f9 alta rispetto ai Paesi dell\u2019Europa occidentale. Per un confronto, in Italia nel 2016 la popolazione carceraria ammontava a 56 mila persone su 60,6 milioni di residenti, con un tasso quindi dello 0,09%. In Germania, dato 2014, i carcerati erano meno di 62 mila su un totale di 81 milioni di residenti, con un tasso dello 0,08%. In Francia, dato 2016, i carcerati erano 71.190 a fronte di una popolazione residente di 67 milioni di persone, con un tasso dello 0,1% circa.\n\nIl fatto che i giudici vengano eletti \u00e8 uno dei fattori, secondo gli esperti, che contribuisce a questo primato americano. Ad esempio James Whitman, specialista di diritto comparato a Yale, gi\u00e0 nel 2008 sul New York Times affermava: \u201csfortunatamente, buona parte della risposta alla domanda \u2018cosa ha causato il boom nella popolazione carceraria negli Usa\u2019 \u00e8 \u2018la democrazia\u2019, come aveva predetto Tocqueville. Abbiamo un sistema della giustizia penale altamente politicizzato\u201d.\n\nAlexis de Tocqueville, filosofo e magistrato francese dell\u2019Ottocento noto per i suoi studi sul sistema americano, nel suo \u201cLa democrazia in America\u201d aveva infatti scritto: \u201cOso prevedere che queste innovazioni [i giudici eletti dal popolo ndr.] avranno presto o tardi risultati disastrosi, e che un giorno si vedr\u00e0 che riducendo l\u2019indipendenza dei giudici in questo modo, non veniva attaccato solo il potere giudiziario ma la democrazia stessa\u201d.", "lang": "it"}