{"title": "Jo, det finnes vitenskapelig belegg for at menneskeskapte klimautslipp kan bidra til global oppvarming", "subtitle": "En rekke eksperimenter og studier, den f\u00f8rste fra 1861, viser at klimagassutslipp kan f\u00f8re til global oppvarming.", "author": "www.faktisk.no", "date": null, "vclaim_id": "vclaim-id-43782", "url": "https://www.faktisk.no/faktasjekker/Qy9/jo-det-finnes-vitenskapelig-belegg-for-at-menneskeskapte-klimautslipp-kan-bidra-til-global-oppvarmi", "vclaim": "Statsminister Erna Solberg (H) viet en stor del av nytt\u00e5rstalen sin til klimaendringene. Solberg sa blant annet:\n\n\u2013 Vi vet i dag nok til \u00e5 sl\u00e5 fast at menneskeskapte klimaendringer er farlige. De kan skade verdens evne til \u00e5 produsere mat. Stigende havniv\u00e5 vil true mange land. I Norge kan mer uv\u00e6r, flom og skred g\u00e5 ut over liv og helse.\n\nFlere, blant annet tidligere Frp-leder Carl I. Hagen, reagerte p\u00e5 talen. Hagen har lenge avvist at det finnes menneskeskapte klimaendringer. I et Facebook-innlegg som ble lagt ut like etter statsministerens nytt\u00e5rstale, ga Hagen uttrykk for at han ikke deler statsministerens syn p\u00e5 klimaendringene generelt og CO\u2082-utslipp spesielt. I innlegget skriver Hagen blant annet:\n\nStemmer det at det ikke finnes eksperimenter eller akseptabel vitenskapelig teori som utgj\u00f8r \u00abbevis\u00bb for at menneskers utslipp av CO\u2082 kan bidra til global oppvarming? Det skal vi se n\u00e6rmere p\u00e5 i denne faktasjekken.\n\nFaktisk.no tar kontakt med Hagen for \u00e5 sp\u00f8rre hva han legger til grunn for p\u00e5standen i Facebook-innlegget. Vi f\u00e5r f\u00f8lgende svar p\u00e5 e-post:\n\nHagen har ogs\u00e5 sendt en rekke lenker til kilder som Klimarealistene, JustProveCO\u2082, Klimatsans og Watts Up With That til Faktisk.no. Disse er alle kritiske til etablert klimaforskning, og argumenterer blant annet for f\u00f8lgende synspunkter:\n\u2022 Det er solen som styrer jordens klima\n\u2022 Menneskelige utslipp av klimagasser har ikke noen nevneverdig innflytelse p\u00e5 klimaet.\n\u2022 Temperaturm\u00e5lingene som brukes til \u00e5 argumentere for at det blir varmere p\u00e5 jorden, er up\u00e5litelige.\n\u2022 Det finnes ikke eksperimenter som etablerer at det finnes en drivhuseffekt.\n\nHagens kilder sier imidlertid ingenting om hvorvidt det finnes eksperimenter, eller vitenskapelige teorier, som st\u00f8tter p\u00e5standen om at menneskeskapte utslipp kan p\u00e5virke klimaet.\n\u2022 At han \u00abetter leting\u00bb ikke har funnet noen eksperimenter som viser at \u00f8kt CO\u2082 f\u00f8rer til \u00f8kt temperatur.\n\u2022 Et opprop signert av 500 vitenskapsfolk som avviser at det finnes en klimakrise.\n\u2022 En rekke kilder som er kritiske til etablert klimaforskning.\n\nHagen etterlyser eksperimenter og vitenskapelig teori som st\u00f8tter p\u00e5standen om at CO\u2082-utslipp kan f\u00f8re til global oppvarming.\n\nDet f\u00f8rste eksperimentet som p\u00e5viste at karbondioksid absorberer varme ble utf\u00f8rt av den irske forskeren John Tyndall for over 150 \u00e5r siden. Han beskrev eksperimentet i et foredrag for The Royal Society i 1861.\n\nI 1896 beskrev den svenske naturvitenskapsmannen Svante Arrhenius hvordan en \u00f8kning av mengden karbondioksid i atmosf\u00e6ren ville f\u00f8re til global oppvarming, blant annet basert p\u00e5 Tyndalls funn.\n\nOgs\u00e5 nyere studier presenterer eksperimentelle bevis for at menneskelige utslipp f\u00f8rer til global oppvarming. \u00c9n av disse ble publisert i tidsskriftet Nature, et av de mest prestisjetunge naturvitenskapelige tidsskriftene i verden, i 2001.\n\nForskerne bak studien brukte satelittm\u00e5linger for \u00e5 m\u00e5le endringer i jordens drivhuseffekt over tid. De skriver:\n\nDe skriver ogs\u00e5 at resultatene deres er i tr\u00e5d med (\u00abconsistent with\u00bb) bekymringer om global oppvarming.\n\nDe mest omfattende oppsummeringene av hva klimaforskningen sier om sammenhengen mellom menneskers klimautslipp og global oppvarming finnes i rapportene fra FNs klimapanel (IPCC). Panelets femte rapport, som kom i 2018, har et eget kapittel om klimaforskningens historie.\n\nI dette kapittelet finner vi blant annet en oversikt over s\u00e5kalte \u00abfingeravtrykksstudier\u00bb som viser at \u00f8kningen i temperaturen p\u00e5 jorden best kan forklares gjennom menneskelig p\u00e5virkning. IPCC skriver:\n\nNasa har ogs\u00e5 en artikkel p\u00e5 sine hjemmesider med tittelen \u00abClimate Change: How Do We Know?\u00bb. Her beskrives blant annet:\n\u2022 Observasjoner av temperaturendringer over tid\n\nB\u00e5de IPCC og Nasa viser at det finnes vitenskapelig grunnlag for \u00e5 p\u00e5st\u00e5 at menneskeskapte utslipp bidrar til global oppvarming. Dette grunnlaget kan regnes som \u00abbevis\u00bb for at menneskelig aktivitet bidrar til global oppvarming, som er det Hagen hevder at ikke finnes.\n\nHagens formulering er at \u00abmenneskers utslipp av [CO\u2082] kan bidra til s\u00e5kalt global (ikke lokal) oppvarming\u00bb (Faktisk.nos utheving). Dette er ikke det samme som \u00e5 si at menneskeskapte utslipp faktisk bidrar til global oppvarming, bare at det er mulig at de gj\u00f8r det.\n\nLogisk sett f\u00f8lger det av at noe faktisk er tilfelle at det ogs\u00e5 kan v\u00e6re tilfelle. Hvis klimaforskningen tilsier at menneskeskapte klimautslipp faktisk bidrar til global oppvarming, s\u00e5 tilsier den ogs\u00e5 at disse utslippene kan bidra til global oppvarming.\n\nSiden det finnes store mengder forskning som tyder p\u00e5 at menneskeskapte utslipp bidrar til global oppvarming, finnes det alts\u00e5 \u00abbevis\u00bb av den typen Hagen etterlyser.\n\nF\u00f8lgelig tar Hagen helt feil n\u00e5r han hevder at det p\u00e5st\u00e5s uten bevis fra eksperimenter eller akseptabel vitenskapelig teori at menneskeskapte utslipp kan bidra til global oppvarming.\n\nHagen viser ogs\u00e5 til et opprop som ble undertegnet av 500 vitenskapsfolk. Oppropet hevder at det ikke finnes noen klimakrise. Videre p\u00e5st\u00e5r forfatterne av oppropet at blant annet at oppvarmingen g\u00e5r saktere enn f\u00f8rst antatt, at klimamodellene er mangelfulle og at global oppvarming ikke har f\u00f8rt til flere naturkatastrofer.\n\nFaktisk.no har tidligere skrevet om dette oppropet:\n\nFaktasjekkorganisasjonen Climate Feedback, som jobber utelukkende med faktasjekk av klimap\u00e5stander, fikk seks eksperter til \u00e5 gjennomg\u00e5 oppropet. Deres konklusjon var at den overordnede vitenskapelige troverdigheten er \u00abveldig lav\u00bb. Climate Feedback har ogs\u00e5 omtalt underskriverne av oppropet, og konkludert med at sv\u00e6rt f\u00e5 av underskriverne har klimavitenskapelig bakgrunn. I tillegg er mange av dem med i interessegrupper som er i opposisjon til etablert klimaforskning.\n\nRasmus Benestad, som er seniorforsker ved Meteorologisk institutt, uttalte f\u00f8lgende om hovedp\u00e5standen i oppropet, nemlig at det ikke finnes noen klimakrise:\n\n\u2013 Jeg har en ganske lang fartstid med \u00e5 sjekke de alternative forklaringene, blant annet ved \u00e5 gjennomg\u00e5 38 av de mest profilerte studiene som brukes for \u00e5 st\u00f8tte motargumentene. V\u00e5re funn var at alle bygget p\u00e5 s\u00e5 alvorlige feil at konklusjonene deres var ugyldige, sa Benestad til Faktisk.no.\n\nOppropet viser uansett ikke at det ikke finnes noen eksperimenter eller vitenskapelige teorier som st\u00f8tter p\u00e5standen om at menneskeskapte klimautslipp kan bidra til global oppvarming.\n\nDet kan derfor ikke brukes til \u00e5 underbygge Hagens p\u00e5stand.", "lang": "no"}