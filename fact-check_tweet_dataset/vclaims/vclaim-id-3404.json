{"title": "Jo, kostnadene ved \u00e5 opprette et d\u00f8gnbemannet PCI-tilbud i Bod\u00f8 er utredet", "subtitle": "En utredning foretatt av Helse Nord estimerer investeringskostnadene for hjertebehandlingen til 17 millioner kroner, mens driftskostnadene er beregnet til \u00e5 ligge mellom 12 og 20 millioner kroner i \u00e5ret.", "author": "www.faktisk.no", "date": null, "vclaim_id": "vclaim-id-3404", "url": "https://www.faktisk.no/faktasjekker/dkj/jo-kostnadene-ved-a-opprette-et-dognbemannet-pci-tilbud-i-bodo-er-utredet", "vclaim": "Over lang tid har det p\u00e5g\u00e5tt en heftig debatt i Troms og Nordland om s\u00e5kalt PCI-behandling i Bod\u00f8. PCI st\u00e5r for \u00abpercutaneous coronary intervention\u00bb, og er den mest brukte invasive behandlingsteknikken for \u00e5 \u00e5pne trange eller tette kransarterier, if\u00f8lge . Kransarteriene er blod\u00e5rer som omkranser hjertet, og forsyner det med blod.\n\nI dag er det bare Universitetssykehuset i Troms\u00f8 som utf\u00f8rer denne prosedyren for pasienter i hele Nord-Norge.\n\nStridens kjerne var lenge hvorvidt Nordlandssykehuset i Bod\u00f8 skal f\u00e5 sin egen PCI-behandling, og hvor omfattende den eventuelt skal v\u00e6re. Tilhengerne av PCI-behandling i Bod\u00f8 har fremhevet at det vil sikre n\u00e6rhet til behandlingen for dem som bor i omr\u00e5det. Motstanderne frykter at PCI-fagmilj\u00f8et i Troms\u00f8 vil svekkes. Dette har ogs\u00e5 PCI-teamet i Troms\u00f8 gitt klart uttrykk for.\n\nMads Gilbert, overlege ved Akuttmedisinsk klinikk ved Universitetssykehuset Nord-Norge i Troms\u00f8, sa f\u00f8lgende om saken til NRK i februar:\n\nHelse Nords direkt\u00f8r Lars Vorland gikk i februar inn for \u00e5 opprette et PCI-tilbud i Bod\u00f8. 18. oktober innstilte Helse Nord p\u00e5 at Bod\u00f8 b\u00f8r f\u00e5 egen PCI-behandling. 13. desember ble den lange striden avgjort. Styret i Helse Nord vedtok \u00e5 opprette et PCI-tilbud i Bod\u00f8.\n\nPolitisk redakt\u00f8r Skjalg Fjellheim i Troms\u00f8-avisen Nordlys var blant dem som argumenterte for at Bod\u00f8 ikke skulle f\u00e5 egen PCI-behandling. I en kommentar publisert p\u00e5 skriver han f\u00f8lgende:\n\nI denne faktasjekken skal vi ta for oss p\u00e5standen om at kostnadene for et d\u00f8gntilbud i Bod\u00f8 ikke er utredet, slik Fjellheim skriver.\n\nI en e-post til Faktisk.no skriver Fjellheim at han beklager dersom han har skapt inntrykk av at kostnadene ikke er beregnet fra Helse Nords side. Han vedg\u00e5r at kostnadene er beregnet av helseforetaket, men skriver ogs\u00e5 at dette ikke var hovedpoenget i kommentaren.\n\nHelse Nord-sjef Vorland har tidligere avvist at Helse Nord ikke har regnet p\u00e5 hvor mye et PCI-tilbud i Bod\u00f8 vil koste i leserinnlegget \u00abJo, Skjalg Fjellheim, vi har regnet p\u00e5 PCI-\u00f8konomien\u00bb.\n\nDirekt\u00f8ren skriver videre at et dagtilbud vil koste rundt 14 millioner kroner i \u00f8kte driftskostnader per \u00e5r, mens d\u00f8gndrift vil koste rundt 20 millioner kroner.\n\nDet vil ogs\u00e5 v\u00e6re behov for \u00e5 investere ca. 17 millioner kroner i utstyr, programvare og \u00e5 tilpasse lokaler, skriver direkt\u00f8ren.\n\nTallene stemmer med det den \u00f8konomiske utredningen viser, som er \u00e5 finne blant sakspapirene til styrem\u00f8tet som ble avholdt 13. desember.\n\nFjellheim stiller sp\u00f8rsm\u00e5l ved hvordan Helse Nord har foretatt kostnadsberegningene, og mener de totale kostnadene er mangelfullt utredet. Han skriver blant annet f\u00f8lgende.\n\nTil dette svarer Helse Nord ved kommunikasjonsdirekt\u00f8r Anne May Knudsen at de har tatt h\u00f8yde for \u00f8kt bemanning, kostnadsberegnet til 12 millioner kroner. Det vil medf\u00f8re at dagens bemanning i Troms\u00f8 videref\u00f8res. I tillegg skal det ansettes ekstra personell i Troms\u00f8, som skal ambulere til Bod\u00f8.\n\nFjellheim har ogs\u00e5 flere innvendinger mot utredningen. I dette dokumentet gjengir vi disse, samt Helse Nords svar p\u00e5 innvendingene .\n\nI denne faktasjekken foretar vi ingen vurdering av kvaliteten p\u00e5 den \u00f8konomiske utredningen. Dersom den skulle v\u00e6re mangelfull, vil ikke det faktum at utredningen eksisterer endres, og det er dette vi har faktasjekket.", "lang": "no"}