{"title": "Quanto \u00e8 cresciuto il Pil italiano nel 2015?", "subtitle": "", "author": "pagellapolitica.it", "date": null, "vclaim_id": "vclaim-id-10713", "url": "https://pagellapolitica.it/dichiarazioni/7150/quanto-e-cresciuto-il-pil-italiano-nel-2015", "vclaim": "\"Il PIL. A inizio del 2015 avevamo immaginato la crescita del +0,7%. La crescita \u00e8 stata invece del +0,8%. Meglio delle previsioni. Il Governo Monti aveva chiuso con -2,3%; il Governo Letta con -1,9%. (Fonte: ISTAT)\".\n\nL\u2019Istat, infatti, rivede periodicamente le stime del Pil per gli anni precedenti e, per quanto riguarda il 2014, il totale a marzo \u00e8 stato abbassato leggermente, da 1.613 milioni di euro a 1.611 milioni. In secondo luogo, il dato del 4 marzo \u00e8 \u201ccorretto per gli effetti di calendario\u201d e tiene conto del fatto che, come abbiamo gi\u00e0 ricordato, nel corso del 2015 ci sono stati pi\u00f9 giorni lavorativi rispetto al precedente (254 contro 251). Infine, anche gli arrotondamenti ci hanno messo del loro: come spiegato dall\u2019Istat, il dato non corretto per i giorni lavorati del 1\u00b0 marzo era dello 0,759%, arrotondato all\u2019ins\u00f9 in 0,8; il dato corretto del 4 marzo invece \u00e8 dello 0,642%, arrotondato all\u2019ingi\u00f9 in 0,6. Poich\u00e9 il dato \u201cfinale\u201d comprende di solito anche le correzioni per il calendario, la cifra corretta da citare per indicare l\u2019aumento del Pil dello scorso anno \u00e8 piuttosto lo 0,6% che lo 0,8. Riassumendo:\n\nRenzi gioca sul filo dei decimali: quando scrive, il 1\u00b0 marzo, il dato diffuso dall\u2019Istat parla dello 0,8%, ma \u00e8 gi\u00e0 stato fatto notare che probabilmente deve andare incontro a leggere correzioni. Queste arrivano, e rivedono la cifra finale allo 0,6%. Inoltre, il Presidente del Consiglio dimentica di citare il fatto che solo sei mesi prima il suo governo aveva rivisto al rialzo le stime, dallo 0,7 allo 0,9%. Si tratta di piccole correzioni, che per\u00f2 rischiano di inficiare il ragionamento di Renzi. I dati citati a proposito di Monti e Letta sono, allo stesso modo, quasi corretti. Tutto considerato, e senza entrare nel merito della bont\u00e0 del ragionamento, \u201cC\u2019eri quasi\u201d per il Premier.", "lang": "it"}