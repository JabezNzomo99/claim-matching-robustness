{"title": "Renzi e il bicameralismo perfetto", "subtitle": "", "author": "pagellapolitica.it", "date": null, "vclaim_id": "vclaim-id-2645", "url": "https://pagellapolitica.it/dichiarazioni/7491/renzi-e-il-bicameralismo-perfetto", "vclaim": "Ospite di Politics su , il presidente del Consiglio Matteo Renzi ha dichiarato che l\u2019attuale sistema istituzionale italiano, che assegna alle due camere pari poteri, \u00e8 quasi unico in Europa. Vediamo se \u00e8 vero.\n\nNell\u2019Unione Europea ben il 46 per cento dei paesi ha un parlamento formato da due camere, pi\u00f9 della percentuale regionale e globale. Vista la normale accezione di \u201cEuropa\u201d nel dibattito politico, per il seguito di questa analisi consideriamo soltanto i 13 paesi bicamerali che fanno parte anche dell\u2019Unione*.\n\nRenzi ha dichiarato che Italia e Romania hanno in comune il fatto che Camera e Senato \u201cfanno le stesse cose\u201d.\n\nIl report olandese indica diverse volte, nella sezione dedicata ai poteri dei senati nazionali (pp. 22-28), che il Senato italiano \u00e8 una eccezione in qualche aspetto particolare. Ad esempio, tra i paesi OCSE un testo di legge deve essere approvato in identica formulazione da entrambe le camere in Italia, Canada e Australia (p. 24) e solo in Italia un governo deve ricevere la fiducia da entrambe le camere e pu\u00f2 essere sfiduciato da un voto di entrambe (p. 25).\n\nTorniamo all\u2019espressione \u201cfare le stesse cose\u201d usata da Renzi: nel linguaggio dei costituzionalisti, si parla di bicameralismo perfetto (o integrale o paritario) quando le Camera e Senato hanno gli stessi poteri, soprattutto nel campo della formazione delle leggi. Il report olandese indica che l\u2019Italia \u00e8 uno dei tre soli paesi OCSE - e l\u2019unico europeo - in cui esiste il sistema della \u201cnavetta\u201d, in cui un testo legislativo passa dall\u2019una all\u2019altra delle due camere fino a quando non \u00e8 approvato in identica formulazione. Oltre a questo, l\u2019Italia \u00e8 l\u2019unico paese OCSE in cui sia Camera che Senato hanno un rapporto fiduciario con il governo.\n\nVediamo dunque se in questi due campi (formazione delle leggi e fiducia) ci sono altri paesi che si comportano come l\u2019Italia. La questione \u00e8 gi\u00e0 risolta se si considera il settore legislativo: la somiglianza tra sistema italiano e quello rumeno citata da Renzi \u00e8 confermata dallo studio del Comitato delle Regioni UE, che scrive: \u201c un articolo\n\nCome in Italia, anche in Romania l\u2019equivalenza dei poteri tra le due camere \u00e8 oggetto di discussione. Il 22 novembre 2009, un referendum popolare in Romania ha approvato a larga maggioranza l\u2019abolizione del Senato e il passaggio a un sistema unicamerale. Tuttavia, ad oggi i risultati di quel referendum non sono stati messi in pratica.\n\nMatteo Renzi ha dichiarato che Italia e Romania sono gli unici due paesi europei in cui Camera e Senato \u201cfanno le stesse cose\u201d. Questo \u00e8 vero sia considerando il processo legislativo, sia il rapporto di fiducia tra il governo e le camere. \u201cVero\u201d per il Presidente del Consiglio.\n\n \n\n _____\n\n\n\n * L scrive che \u201cun parlamento \u00e8 unicamerale (composto da una singola camera parlamentare) oppure bicamerale (composto di due camere parlamentari). In passato, ci sono stati diversi esempi di pluricameralismo: uno dei pi\u00f9 estremi \u00e8 la Jugoslavia socialista, che secondo la costituzione del 1963 aveva un\u2019Assemblea federale formata da cinque camere\n\nL\u2019Isola di Man, una dipendenza della Corona britannica di circa 85 mila abitanti che si trova nel Mare d\u2019Irlanda, tra Gran Bretagna e Irlanda del Nord, \u00e8 governata da un parlamento spesso definito tricamerale. Ne fanno parte la House of Keys e il Legislative Council, i cui membri si riuniscono periodicamente insieme nell\u2019assemblea denominata Tynwald. Poich\u00e9 quest\u2019ultima ha specifiche funzioni, molti la considerano una \u201cterza camera\u201d. Sull\u2019isola si sta discutendo dell\u2019opportunit\u00e0 di passare a un parlamento unicamerale.", "lang": "it"}