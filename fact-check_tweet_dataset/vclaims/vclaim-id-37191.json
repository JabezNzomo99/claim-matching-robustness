{"title": "\u00c8 davvero cos\u00ec difficile (come dice Salvini) negare l'asilo politico a un richiedente?", "subtitle": "Il ministro dell'Interno ha ammesso (e denunciato) le difficolt\u00e0 a rifiutare questo status\u00a0dovute alle norme stringenti del diritto internazionale e della legge italiana che tutelano gli stranieri in fuga da guerre o persecuzioni. Abbiamo verificato", "author": "www.agi.it", "date": "2018-09-04T07:32+0200", "vclaim_id": "vclaim-id-37191", "url": "https://www.agi.it/fact-checking/rimpatri_migranti_salvini_reati_richiedenti_asilo-4338896/news/2018-09-04/", "vclaim": "Il ministro dell\u2019Interno Matteo Salvini, ospite alla festa della Lega di Alzano (Bergamo) il 2 settembre, ha dichiarato (min. -36.33): \u201cad oggi \u00e8 cos\u00ec (\u2026) fai domanda di asilo politico, ti becco (\u2026) a spacciare droga, non ti posso sospendere la domanda di asilo politico perch\u00e9 nella legge \u00e8 previsto che te la posso sospendere solo in caso di stupro aggravato e rapina aggravata, quindi se non \u00e8 aggravata\u2026 [non succede nulla, n.d.R.]\u201d.\n\nIl respingimento del richiedente asilo - immaginiamo che questo fosse l\u2019esito a cui faceva riferimento Salvini, parlando di \u201csospendere la domanda di asilo\u201d - \u00e8 vietato dalla Convenzione di Ginevra sui rifugiati del 1951 (art. 33).\n\nI motivi che portano a un rifiuto dello status di rifugiato sono poi gli stessi che portano alla \u201crevoca\u201d di quello. Anche chi ha diritto alla protezione sussidiaria, invece che allo status di rifugiato, rientra in quelle norme.\n\nDunque, rispettando quanto gi\u00e0 stabilito dalla Convenzione di Ginevra, la legge italiana lascia molta discrezionalit\u00e0 allo Stato nell\u2019espellere lo straniero che costituisca un pericolo per la sicurezza dello Stato (ad esempio, se c\u2019\u00e8 il fondato timore di legami con organizzazioni terroristiche) mentre limita la possibilit\u00e0 di espellere lo straniero che sia un pericolo per l\u2019ordine e la sicurezza pubblica, chiedendo che tale pericolosit\u00e0 sia quantomeno dimostrata dall\u2019aver commesso un reato grave.\n\nDevono ricorrere alcune altre condizioni, in particolare: l\u2019uso di armi, di maschere, l\u2019essere in gruppo; se si mette la vittima in \u201cstato di incapacit\u00e0 di volere o di agire\u201d; se il crimine \u00e8 commesso da un membro di un\u2019organizzazione mafiosa (anche straniera); se la rapina avviene in abitazione privata o \u201cin luoghi tali da ostacolare la pubblica o privata difesa\u201d, o sui mezzi pubblici; se la vittima ha appena prelevato da bancomat, sportelli etc.; se la vittima ha pi\u00f9 di 65 anni. In questi casi la pena va da 5 a 20 anni.\n\nDevono ricorrere le aggravanti degli articoli 609 ter, quater o octies del codice penale, che sono: la vittima ha meno di 14 anni (o meno di 16 se chi commette il reato \u00e8 genitore, anche adottivo, o tutore); vengono usate armi, alcol o droghe per forzare la vittima; se chi commette il reato impersona un pubblico ufficiale o \u00e8 membro di un\u2019organizzazione criminale (e la violenza \u00e8 collegata all\u2019attivit\u00e0 criminale); se la vittima \u00e8 sottoposta a limitazioni della libert\u00e0 personale; se il fatto avviene all\u2019interno di scuole e simili; se la vittima \u00e8 una donna incinta; se la vittima era o \u00e8 legata affettivamente a chi commette il crimine; se il reato \u00e8 commesso in modo violento; se si tratta di violenza di gruppo. In questi casi la pena va da 6 a 12 anni (7-14 anni se la vittima ha meno di 10 anni).\n\n\u00c8 invece vero, come dice Salvini, che la rapina semplice e la violenza sessuale semplice non siano sufficienti per il diniego/revoca della protezione internazionale. Deve ricorrere almeno una delle aggravanti.", "lang": "it"}