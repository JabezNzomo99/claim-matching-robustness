{"title": "Debito \u00abperpetuo\u00bb e \u00aba tasso zero\u00bb: \u00e8 davvero possibile?", "subtitle": "", "author": "pagellapolitica.it", "date": null, "vclaim_id": "vclaim-id-48347", "url": "https://pagellapolitica.it/dichiarazioni/8587/debito-perpetuo-e-a-tasso-zero-e-davvero-possibile", "vclaim": "Su Facebook, riproponendo il video della sua intervista, Castelli ha poi scritto che \u00abi \u201cperpetui\u201d sarebbero titoli di debito emessi senza scadenza e a tasso zero\u00bb.\n\nMa \u00e8 vero che sarebbe possibile emettere obbligazioni senza una data di scadenza, e con zero tassi di interesse? Abbiamo verificato e Castelli semplifica troppo.\n\nIn Italia, tra i pi\u00f9 noti ci sono i Buoni del tesoro poliennali (o Btp). Questi titoli hanno scadenze diverse, che possono andare dai tre fino a decine di anni, e sono caratterizzati da cedole fisse semestrali (anch\u2019esse espresse in termini di tassi di interesse, quindi in percentuali sul valore del titolo).\n\nChe cosa significa? Che a differenza di altri titoli di stato (come i Buoni ordinari del tesoro, o Bot, che hanno una scadenza inferiore ai 12 mesi), garantiscono a chi li ha comprati una percentuale fissa che viene versata ogni sei mesi. C\u2019\u00e8 poi la remunerazione che si pu\u00f2 ottenere per esempio se si \u00e8 comprato il titolo ad un prezzo minore rispetto a quello a cui verr\u00e0 rimborsato.\n\nVeniamo ora alla questione centrale: \u00e8 possibile immaginarsi un titolo di debito che a differenza di quello appena visto sia \u00absenza scadenza\u00bb e a \u00abtasso zero\u00bb, come sostiene Castelli?\n\nIn parole semplici: la Spagna ha proposto di creare un fondo (l\u2019 ) \u2013 con un valore compreso tra mille miliardi di euro e 1.500 miliardi \u2013 finanziato con l\u2019emissione di titoli di \u00abdebito perenne\u00bb (o \u00abperpetuo\u00bb) da parte dell\u2019Unione europea. Le risorse raccolte sarebbero poi distribuite ai Paesi colpiti dall\u2019emergenza coronavirus, in rapporto alla grandezza dei danni subiti, senza la necessit\u00e0 che vengano poi restituiti.\n\nI titoli di debito di questo tipo sono gi\u00e0 stati emessi in passato \u2013 come ha ricordato di recente anche l\u2019imprenditore George Soros, favorevole all\u2019introduzione di uno strumento di questo tipo \u2013 per esempio nel 1751 dal governo britannico, che aveva usato il termine (da qui la parola citata da Giavazzi e Tabellini).\n\nPer gli investitori, uno svantaggio di titoli di questo genere sarebbe dato dal fatto che non sono rimborsabili da chi li ha emessi \u2013 a meno che quest\u2019ultimo non decida a un certo punto il contrario. Garantiscono comunque costanti guadagni periodici.\n\nAl di l\u00e0 delle parole della sottosegretaria all\u2019Economia, resta poi un altro problema di fondo, simile a quello di cui abbiamo gi\u00e0 parlato per gli \u201ceurobond\u201d: il problema politico, ossia se Paesi come Germania, Paesi Bassi e Finlandia siano disposti a creare una nuova forma di debito (perpetua in questo caso), aumentando tra le altre cose il bilancio pluriennale dell\u2019Ue (come suggerito dalla Spagna per finanziare la sua proposta) e di conseguenza i loro contributi, in favore di altri Paesi, come Italia, Francia e Spagna.\n\nDa un lato, \u00e8 vero che titoli di debito \u201cperpetui\u201d, come suggerisce il nome, non avrebbero una data di scadenza, ossia potrebbero essere emessi senza che gli investitori abbiano una data precisa in cui sanno che riceveranno il loro investimento indietro, pi\u00f9 un eventuale sovrapprezzo esprimibile con un tasso d\u2019interesse.", "lang": "it"}