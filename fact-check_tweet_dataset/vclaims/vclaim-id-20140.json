{"title": "La Banca d\u2019Italia pu\u00f2 cedere il suo oro allo Stato?", "subtitle": "", "author": "pagellapolitica.it", "date": null, "vclaim_id": "vclaim-id-20140", "url": "https://pagellapolitica.it/dichiarazioni/8203/la-banca-ditalia-puo-cedere-il-suo-oro-allo-stato", "vclaim": "Il 25 febbraio 2019 Giovanni Tria \u00e8 stato ospite alla trasmissione televisiva in onda su Rete 4. Durante il suo intervento, il ministro dell\u2019Economia e delle Finanze ha parlato delle riserve auree della Banca d\u2019Italia: argomento che nelle ultime settimane \u00e8 tornato di attualit\u00e0.\n\nTria ha dichiarato che il governo italiano non pu\u00f2 disporre liberamente dell'oro della Banca d\u2019Italia: un trasferimento delle riserve auree al Ministero dell\u2019Economia e delle Finanze costituirebbe, infatti, un aiuto di Stato - e, come tale, sarebbe quindi contrario alle norme dell\u2019Unione europea.\n\nL\u2019ammontare delle riserve auree della Banda d'Italia \u00e8 pari a 2.452 tonnellate. Circa il 45 per cento di questo ammontare si trova in Italia, mentre il restante 55 per cento \u00e8 custodito in depositi americani, svizzeri e britannici. La Banca d\u2019Italia scrive sul suo sito istituzionale di essere il quarto detentore di riserve auree al mondo, preceduta solo dalla Federal Reserve statunitense, dalla Bundesbank tedesca e dal Fondo monetario internazionale.\n\nSecondo i dati della Banca d\u2019Italia, il valore di mercato delle nostre riserve ammontava, a gennaio 2019, a 90.813 miliardi euro. La cifra era al rialzo di quasi 2,5 miliardi rispetto al dato del mese di dicembre 2018 e di 10 miliardi superiore rispetto ai valori di settembre 2018. Questo aumento \u00e8 legato all\u2019incremento del prezzo dell\u2019oro avvenuto negli ultimi mesi e non a nuove operazioni di acquisto da parte della Banca d\u2019Italia.\n\nChe tutto ci\u00f2 ammonti ad un aiuto di Stato lo conferma la Commissione Europea. L\u2019art. 123 del Tfue non \u00e8 formalmente tra quelli che la Commissione considera rilevanti in tema di aiuti di Stato. \u00c8 per\u00f2 qui compreso l\u2019art. 119 (l\u2019articolo di apertura del capitolo relativo alla politica economica e monetaria dell\u2019Unione) che sottolinea come la politica economica e monetaria debba essere condotta nel rispetto dei principi di un\u2019economia aperta e della libera concorrenza.\n\nInfatti, Palazzo Koch ricorda che anche gli acquisti di titoli di Stato italiani sul mercato secondario sono sottoposti a soglie di monitoraggio. In altre parole, la Banca d\u2019Italia non pu\u00f2 acquistare da istituti finanziari privati la quantit\u00e0 di titoli di Stato italiano che desidera. Se lo facesse, questi si apprezzerebbero, riducendo il loro tasso di interesse e aiutando lo Stato italiano in maniera indebita.\n\nIl ministro dell\u2019Economia e delle Finanze Giovanni Tria ha dichiarato che la Banca d\u2019Italia non pu\u00f2 trasferire le riserve auree al governo, perch\u00e9 si tratterebbe di un aiuto di Stato.\n\nNon solo. La Banca d\u2019Italia \u00e8 limitata tramite altri due canali. Il primo riguarda i titoli di Stato italiani acquistabili sul mercato secondario. Anche volendo aiutare lo Stato italiano, finanziandone il debito pubblico, l\u2019istituto di via Nazionale \u00e8 limitato nell\u2019ammontare di titoli italiani detenuti da istituti finanziari privati che pu\u00f2 acquistare. Il secondo riguarda invece la quantit\u00e0 di oro cedibile dalla Banca d\u2019Italia. Secondo il Central Bank Gold Agreement, la Banca d\u2019Italia non \u00e8 libera di vendere le sue riserve d\u2019oro in un\u2019unica soluzione. Un\u2019operazione di questa portata causerebbe un calo del valore dell\u2019oro, andando contro l\u2019obiettivo di stabilit\u00e0 dei prezzi del metallo prezioso previsto dall\u2019accordo.", "lang": "it"}