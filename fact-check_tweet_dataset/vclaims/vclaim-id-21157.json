{"title": "Sull'aumento del debito pubblico Brunetta ha in parte ragione", "subtitle": "Il capo dei deputati azzurri aveva parlato di un ritmo di crescita di quasi 50 miliardi l'anno", "author": "www.agi.it", "date": null, "vclaim_id": "vclaim-id-21157", "url": "https://www.agi.it/fact-checking/fact-checking_brunetta_debito-2015649/news/2017-08-05/", "vclaim": "Dunque Brunetta, che nel suo post critica il ministro Padoan per la gestione del debito pubblico, ha quasi ragione se si riferisce solamente agli ultimi governi. Considerando invece anche i precedenti del governo Monti e dell\u2019ultimo governo Berlusconi, la media annuale \u00e8 sensibilmente pi\u00f9 alta.\n\n\u00c8 vero che ogni anno il debito pubblico italiano abbia segnato, in valore assoluto, un nuovo record da che esiste la Repubblica Italiana (si veda la serie storica di Banca d\u2019Italia). Non \u00e8 per\u00f2 vero che ogni mese abbia fatto registrare un valore pi\u00f9 alto di quello precedente.\n\nSe, ad esempio, prendiamo il 2016 come anno di riferimento, si vede nell\u2019ultimo bollettino di Banca d\u2019Italia che il debito pubblico \u00e8 salito costantemente da gennaio a luglio, per poi scendere ad agosto e settembre, risalire fino a novembre e infine scendere nuovamente a dicembre.", "lang": "it"}