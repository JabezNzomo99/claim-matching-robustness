{"title": "No, l\u2019Emilia-Romagna non ha il primato di morti per Covid-19 nelle Rsa", "subtitle": "", "author": "pagellapolitica.it", "date": null, "vclaim_id": "vclaim-id-54791", "url": "https://pagellapolitica.it/dichiarazioni/8589/no-lemilia-romagna-non-ha-il-primato-di-morti-per-covid-19-nelle-rsa", "vclaim": "\u00abL\u2019obiettivo \u2013 spiega Epicentro, il portale di epidemiologia dell\u2019Iss \u2013 \u00e8 quello di monitorare la situazione e adottare eventuali strategie di rafforzamento dei programmi e dei principi fondamentali di prevenzione e controllo delle infezioni correlate all\u2019assistenza\u00bb.\n\nLa fonte sono 3.420 Rsa presenti in Italia (su oltre 4.600), alle quali \u00e8 stato inviato un questionario con 29 domande, che tra le altre cose chiedeva, per esempio, \u201cQuanti residenti sono deceduti nella struttura dal 1\u00b0 febbraio ad oggi?\u201d; \u201cQuanti tra i residenti deceduti nella struttura dal 1\u00b0 febbraio ad oggi erano Covid-19 positivi?\u201d; e \u201cComplessivamente quanti tra i residenti deceduti nella struttura dal 1\u00b0febbraio ad oggi presentavano sintomi simil-influenzali, respiratori (per esempio febbre, tosse o dispnea) o polmonite (indipendentemente dall\u2019esecuzione del test per Covid-19)?\u201d.\n\nIn regioni come la Lombardia, poi, diverse inchieste giornalistiche hanno mostrato come a molti deceduti nelle Rsa non \u00e8 stato fatto il tampone post mortem, anche se mostravano sintomi del tutto compatibili con quelli della Covid-19. In base a una delibera regionale dell\u20198 marzo, infatti, in Lombardia ad alcune Rsa era stato chiesto di ampliare la loro ricettivit\u00e0 e di ospitare pazienti affetti da Covid-19. Sulla questione sta indagando anche la magistratura, che dovr\u00e0 accertare se sono stati commessi reati anche molto gravi (le ipotesi di reato parlano anche di omicidio colposo).\n\nLe Rsa non sono obbligate a rispondere ai questionari: i dati ricevuti sono stati dunque raccolti su base volontaria. Di conseguenza, \u00abin questa tipologia di studi esiste un bias di risposta e probabilmente le strutture in una situazione pi\u00f9 critica non partecipano a queste iniziative\u00bb.\n\nSu 6.773 decessi totali comunicati, 364 sono risultati essere positivi al nuovo coronavirus. In valori assoluti, al 14 aprile la regione con pi\u00f9 morti da Covid-19 registrate nelle Rsa era la Lombardia con 166 deceduti positivi (il 45,6 per cento sui 364 totali), seguita dai 58 dell\u2019Emilia-Romagna (il 15,9 per cento, quasi un terzo dei dati lombardi) e dai 38 del Veneto (il 10,4 per cento).\n\nIn questa categoria, 1.625 decessi sono stati registrati in Lombardia, il 53,4 per cento sui 3.045 morti totali per ogni causa nelle Rsa della regione; 300 in Emilia-Romagna, un numero oltre cinque volte pi\u00f9 piccolo a quello lombardo e pari al 57,7 per cento sui 520 morti totali per ogni causa nelle Rsa della regione; e 226 in Veneto, il 20,7 per cento sui 1.093 morti totali per ogni causa nelle Rsa della regione.\n\nTra tutte le statistiche, dunque, Salvini seleziona la percentuale di morti positivi a Covid-19 e con sintomi simil-influenzali (non solo da Covid-19 accertata, come fa nella dichiarazione) rispetto al totale in Emilia-Romagna. Ma questo 57,7 per cento da un lato non \u00e8 il \u00abprimato\u00bb \u2013 la provincia autonoma di Trento ha registrato un 78,8 per cento \u2013 e dall\u2019altro fotografa solo un aspetto del problema.\n\nCome abbiamo visto, la Lombardia ha dati pi\u00f9 alti, in valore assoluto e in percentuale sul totale, anche per i soli morti positivi da Covid-19 e quelli con sintomi simil-influenzali.\n\nRicordiamo che questi dati vanno presi con le pinze: sono stati raccolti su un terzo delle Rsa in Italia, con risposte a un questionario su base volontaria. Diverse inchieste giornalistiche hanno gi\u00e0 mostrato come i dati sulle morti delle Rsa siano molto probabilmente sottostimati.\n\nInoltre, ripetiamo come hanno fatto gli autori del rapporto, che \u00e8 molto probabile che \u00able strutture in una situazione pi\u00f9 critica\u00bb non abbiano voluto partecipare a questa iniziativa dell\u2019Iss.\n\nAbbiamo verificato e questo numero, citato con imprecisione dal leader della Lega, fa riferimento ad alcuni dati raccolti dall\u2019Istituto superiore di sanit\u00e0, tramite un questionario, al quale al 14 aprile ha risposto circa un terzo delle Rsa contattate.\n\nSecondo i dati dell\u2019Iss ancora molto parziali (aggiornati al 14 aprile), in Emilia-Romagna il 57,7 per cento di tutti i deceduti nelle Rsa della regione, dal 1\u00b0 febbraio alla data della compilazione del questionario (24 marzo-14 aprile), sono morti perch\u00e9 trovati positivi alla Covid-19 oppure per sintomi simil-influenzali (che non si possono escludere siano stati causati anch\u2019essi dal nuovo coronavirus).", "lang": "it"}