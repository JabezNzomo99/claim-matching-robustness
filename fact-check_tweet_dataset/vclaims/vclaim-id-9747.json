{"title": "No, non paghiamo ancora la guerra d\u2019Etiopia con la benzina", "subtitle": "", "author": "pagellapolitica.it", "date": null, "vclaim_id": "vclaim-id-9747", "url": "https://pagellapolitica.it/dichiarazioni/8044/no-non-paghiamo-ancora-la-guerra-detiopia-con-la-benzina", "vclaim": "Salvini non \u00e8 il primo politico a proporre una misura simile. Tra gli ultimi in ordine temporale c\u2019\u00e8 anche Matteo Renzi. Nel 2014, l\u2019ex presidente del Consiglio aveva detto a che avrebbe tagliato le accise sulla benzina, e che entro la fine di quell\u2019anno anno avrebbe eliminato \u201ctutte le voci ridicole come quella per la guerra d'Etiopia\u201d.\n\nIl tema torna ciclicamente nel dibattito pubblico, sia in televisione che nei quotidiani italiani e internazionali. In realt\u00e0, l\u2019argomento \u00e8 complesso e si presta a interpretazioni errate e incomprensioni. Vediamo quindi se Salvini ha ragione o meno.\n\nCome si vede dalle colonne della tabella, il costo della benzina \u00e8 \u2013 semplificando \u2013 determinato da tre fattori. Il prezzo al netto delle imposte \u00e8 quello deciso da chi vende il combustibile. Al suo interno ci sono anche i guadagni di chi gestisce la pompa e il costo del trasporto logistico. Il secondo fattore \u00e8 l\u2019Iva, ossia l\u2019imposta sul valore aggiunto.\n\nIl terzo elemento che influenza il prezzo della benzina \u00e8 l\u2019accisa. Quest\u2019ultima \u00e8 un\u2019imposta indiretta, \u201cche colpisce determinati beni (oli minerali, energia elettrica, alcolici, tabacchi) al momento della produzione o del consumo\u201d. A differenza dell\u2019Iva, che incide sul valore, un\u2019accisa si basa sulla quantit\u00e0 dei beni prodotti. In questo caso, come segnala l\u2019ultimo aggiornamento (del 1\u00b0 gennaio 2017) dell\u2019Agenzia delle dogane e dei monopoli, \u00e8 un\u2019imposta di 728,40 euro ogni 1.000 litri di benzina.\n\nQuesto meccanismo vale, in linea di massima, per tutti i Paesi del mondo e dell\u2019Unione europea. In entrambi i casi, l\u2019Italia \u00e8 in cima alle classifiche per il prezzo della benzina e il livello delle accise.\n\nSecondo la graduatoria del (aggiornata al 19 marzo 2018), l\u2019Italia \u00e8 infatti il quinto Paese pi\u00f9 caro al mondo dove fare un pieno alla propria auto, a parimerito con la Grecia e il territorio francese di Wallis e Futuna (nel Pacifico). Le prime quattro posizioni sono occupate, in ordine crescente, da Monaco, Hong Kong, Norvegia e Islanda.\n\nNell\u2019Unione europea, solo i Paesi Bassi e il Regno Unito hanno imposte indirette pi\u00f9 alte dell\u2019Italia rispettivamente sulla benzina (786,39 euro per 1.000 litri nei Paesi Bassi contro i 728 italiani) e sul gasolio (661,58 euro per 1.000 litri contro i 617 italiani).\n\nMa chi stabilisce il valore di questa accisa? Da anni, \u00e8 diffusa la credenza che questa imposta sia la somma di aumenti bizzarri e anacronistici, come riportato per esempio dalla pagina di Wikipedia sull\u2019argomento, da questa pubblicazione dell\u2019Unione petrolifera italiana e anche da questo articolo sul sito del ministero delle Finanze.\n\n\u00c8 vero che nei decenni passati i governi hanno fatto uso di queste imposte indirette per fare cassa e fronteggiare emergenze, naturali e non. Ma da oltre vent\u2019anni, non esistono pi\u00f9 le singole accise sul costo della benzina, che da aumenti straordinari sono stati resi ordinari e strutturali.\n\nCome ci ha confermato il ministero dello Sviluppo economico in un nostro precedente articolo, dal 1995 l\u2019accisa sul carburante \u00e8 definita in modo unitario e il gettito che ne deriva non finanzia il bilancio statale in specifiche attivit\u00e0, ma nel suo complesso.\n\nIn altre parole, oggi c\u2019\u00e8 una sola aliquota, che non distingue tra le diverse componenti. Dagli inizi degli anni Novanta, il valore di questa imposta \u00e8 stato cambiato dai governi in diverse occasioni. Come evidenziato in questa tabella dell\u2019Unione petrolifera italiana, nel 1995, l\u2019accisa sulla benzina era di 0,518 euro, prima di salire a 0,542 euro nel 1999 e riscendere a 0,520 euro nel 2000. Da qui, il valore di questa imposta indiretta \u00e8 sempre salito, fino a toccare il massimo storico nel 2014, quando si pagavano 730,80 euro di accisa per 1.000 litri di carburante.\n\n\u00c8 vero che prima dell\u2019inizio della guerra il prezzo della benzina era quasi raddoppiato. Ma queste accise poi sono state tolte l\u2019anno seguente.\n\nIl leader della Lega commette due errori nel dichiarare che canceller\u00e0 le sette accise pi\u00f9 antiche sul prezzo della benzina, a iniziare da quella sulla guerra di Etiopia. \u00c8 improprio dire che si elimineranno imposte che non esistono pi\u00f9 dal punto di vista legislativo da oltre vent\u2019anni ed \u00e8 falso sostenere che esista un\u2019imposta cancellata oltre ottant\u2019anni fa. Per questo motivo, il verdetto per Salvini \u00e8 \u201cPinocchio andante\u201d.", "lang": "it"}