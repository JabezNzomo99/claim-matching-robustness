{"title": "Falso: l\u2019Italia non paga l\u2019hotel a 4 milioni di migranti", "subtitle": "", "author": "pagellapolitica.it", "date": null, "vclaim_id": "vclaim-id-36108", "url": "https://pagellapolitica.it/dichiarazioni/8375/falso-litalia-non-paga-lhotel-a-4-milioni-di-migranti", "vclaim": "Quest\u2019ultime sono i centri generalmente chiamati di \u201caccoglienza straordinaria\u201d (i cosiddetti ex Cas). Sono strutture che, dopo procedure di affidamento con un contratto pubblico regolate dalle prefetture, vengono adibite all\u2019accoglienza in convenzione con cooperative, associazioni, albergatori e soggetti privati.\n\nCome spiega l\u2019Alto commissariato delle Nazioni unite per i rifugiati (Unhcr) nel suo approfondimento sui luoghi comuni circa l\u2019accoglienza dei migranti, \u00ab\u00e8 vero che alcune volte i rifugiati sono ospitati in alberghi e pensioni, ma si tratta di situazioni eccezionali e non certo lussuose\u00bb.\n\nSempre a Ferragosto, per\u00f2, il Dipartimento delle libert\u00e0 civili e dell\u2019immigrazione \u2013 del Ministero dell\u2019Interno \u2013 ha pubblicato dati ancora pi\u00f9 aggiornati, secondo cui a quella data i migranti nell\u2019accoglienza erano 102.402. Cio\u00e8 40 volte in meno del numero citato da Galli.\n\nIn secondo luogo, sarebbe sbagliato anche dire che questi 100 mila migranti stanno tutti in hotel. Dei 77 mila migranti (non 100 mila) che si trovano in centri di accoglienza, solo una parte sta in quelli di \u201caccoglienza straordinaria\u201d, e di questa parte \u00e8 una esigua minoranza quella che viene ospitata in alberghi.", "lang": "it"}