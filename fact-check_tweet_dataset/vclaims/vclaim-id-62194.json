{"title": "Referendum: Di Maio ha ragione sul confronto tra Basilicata e Sardegna", "subtitle": "", "author": "pagellapolitica.it", "date": null, "vclaim_id": "vclaim-id-62194", "url": "https://pagellapolitica.it/dichiarazioni/8700/referendum-di-maio-ha-ragione-sul-confronto-tra-basilicata-e-sardegna", "vclaim": "\u00abLe sembra normale che la Basilicata oggi abbia pi\u00f9 senatori che deputati? Oppure che abbia 7 senatori con circa 580 mila abitanti mentre la Sardegna con pi\u00f9 di 1 milione e 640 mila abitanti, quindi tre volte tanto, ne ha solo 8?\u00bb\n\nha difeso il taglio dei parlamentari \u2013 che sar\u00e0 sottoposto a referendum confermativo il 20 e 21 settembre \u2013 affermando tra le altre cose: \u00abLe sembra normale che la Basilicata oggi abbia pi\u00f9 senatori che deputati? Oppure che abbia 7 senatori con circa 580 mila abitanti mentre la Sardegna con pi\u00f9 di 1 milione e 640 mila abitanti, quindi tre volte tanto, ne ha solo 8?\u00bb.\n\nAbbiamo verificato i numeri citati da Di Maio e sono sostanzialmente corretti. Bisogna per\u00f2 spiegare in che modo la riforma renda sensato l\u2019esempio fatto dal ministro degli Esteri. Procediamo con ordine.\n\nPer quanto riguarda il numero di senatori, \u00e8 vero che in Basilicata ne vengono eletti sette in base alla legge elettorale in vigore nel 2018: uno nel collegio uninominale e sei in base al criterio proporzionale (qui i nomi dei senatori che rappresentano la Basilicata a Palazzo Madama). In Sardegna ne vengono invece eletti otto: tre nei collegi uninominali, cinque in base al proporzionale (qui i nomi dei senatori della Sardegna).\n\nLa Basilicata elegge poi sei deputati, due nei collegi uninominali e quattro con il proporzionale, e la Sardegna ne elegge17, sei nei collegi uninominali e undici col proporzionale.\n\nDunque \u00e8 vero come afferma Di Maio che in Basilicata vengono eletti pi\u00f9 senatori che deputati \u2013 il che \u00e8 un\u2019anomalia, visto che la Camera \u00e8 composta dal doppio dei membri del Senato \u2013 ed \u00e8 vero che la Sardegna ha solo un senatore in pi\u00f9 rispetto alla Basilicata, nonostante abbia una popolazione quasi tripla.\n\nMa, come anticipato, dobbiamo ora chiarire perch\u00e9 questo accada e in che modo la riforma oggetto di referendum il 20 e 21 settembre cambierebbe i numeri in questione.\n\nIl motivo per cui la Basilicata ha cos\u00ec tanti senatori, rispetto alla sua popolazione e nel confronto con una regione pi\u00f9 popolosa come la Sardegna, \u00e8 la disposizione contenuta nell\u2019articolo 57, comma 3, della Costituzione. Qui si legge che \u00abnessuna regione pu\u00f2 avere un numero di senatori inferiore a sette\u00bb, tranne il Molise, che in base allo stesso articolo ne ha due, e la Valle d'Aosta, che ne ha uno solo.\n\nRispettato questo minimo di sette, con le due eccezioni viste, in base al comma successivo dell\u2019articolo 57 della Costituzione, la ripartizione dei seggi tra le Regioni \u00absi effettua in proporzione alla popolazione delle Regioni\u00bb. Quindi, per fare un esempio, se in base alla sua popolazione una regione diversa da Molise e Valle d\u2019Aosta avesse diritto a due senatori, per via dell\u2019art. 57 ne avrebbe comunque sette. Un\u2019altra regione che invece, sempre in base alla popolazione, avesse diritto ad averne nove, venendo superata la soglia minima di sette, ne avrebbe in effetti proprio nove.\n\nIl motivo \u00e8 che nella riforma che sar\u00e0 sottoposta a referendum il 20 e 21 settembre non \u00e8 prevista solo la riduzione dei parlamentari, ma anche una modifica del numero minimo di senatori che spetta a ogni regione. Questo infatti scende (art. 2 della legge costituzionale di riforma) dai sette attuali a tre, attribuiti a ogni singola regione o Provincia autonoma, cio\u00e8 a quelle di Trento e Bolzano.\n\nLa Basilicata, in base alle simulazioni dei servizi studi di Camera e Senato, si trover\u00e0 quindi a eleggere proprio tre senatori (il nuovo minimo in base alla Costituzione) e quattro deputati. La Sardegna invece passer\u00e0 a eleggere cinque senatori e 11 deputati. Dunque con la riforma verrebbe meno l\u2019anomalia della Basilicata di eleggere pi\u00f9 senatori che deputati, e il rapporto tra i senatori eletti qui e in Sardegna sar\u00e0 di tre a cinque: una proporzione ancora lontana da quella tra gli abitanti delle due regioni, ma meno di quanto sia attualmente.\n\nIntervistato il 27 agosto dal Luigi Di Maio ha affermato che la Basilicata attualmente elegge pi\u00f9 senatori che deputati, e che ha solo un senatore in meno rispetto alla Sardegna, pur avendo una popolazione che \u00e8 un terzo.\n\nA parte alcune imprecisioni sul numero di abitanti delle due regioni, i dati citati da Di Maio sono corretti: la Basilicata elegge sette senatori e sei deputati, mentre la Sardegna elegge otto senatori (e diciassette deputati). Il motivo di questa situazione \u00e8 che in base alla Costituzione vigente le regioni eleggono un numero minimo di sette senatori (tranne Molise e Val D\u2019Aosta, citati esplicitamente dall\u2019art. 57 cost.).\n\nL\u2019esempio fatto da Di Maio ha senso, relativamente alla riforma costituzionale oggetto di referendum confermativo il 20 e 21 settembre, in quanto la riforma non si limita a tagliare il numero dei parlamentari ma riduce anche il numero minimo di senatori per regione o provincia autonoma da sette a tre. Di conseguenza la Basilicata eleggerebbe tre senatori e quattro deputati, mentre la Sardegna cinque senatori (e 11 deputati): quindi il divario tra senatori eletti in Sardegna e Basilicata aumenterebbe, riducendo la sproporzione rispetto alla popolazione delle due regioni, e in Basilicata verrebbe meno l\u2019anomalia di eleggere pi\u00f9 senatori che deputati.", "lang": "it"}