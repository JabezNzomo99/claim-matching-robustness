{"title": "Quante sono in Italia le madri che lavorano?", "subtitle": "", "author": "pagellapolitica.it", "date": null, "vclaim_id": "vclaim-id-52066", "url": "https://pagellapolitica.it/dichiarazioni/8100/quante-sono-in-italia-le-madri-che-lavorano", "vclaim": "L\u2019ex ministro delle Pari opportunit\u00e0 ha infatti dichiarato che in Italia \u00absolo una madre su tre lavora\u00bb e che la situazione \u00e8 ancora pi\u00f9 grave nelle aree meridionali della Penisola. Verifichiamo.\n\nLa logica dietro il disegno di legge Pillon, spiegano i proponenti, \u00e8 quella di diminuire i casi in cui i figli passano la grande maggioranza del tempo con un solo genitore e rendere obbligatoria una mediazione fuori dai tribunali tra i coniugi, con figli minori, che intendono separarsi. Vuole poi abolire l\u2019assegno di mantenimento al coniuge, per sostituirlo con il mantenimento diretto: e cio\u00e8 che, in pratica, le spese sostenute per il figlio siano sostenute dal coniuge che lo ha in carico in quel momento. Legato a questo aspetto \u00e8 il fatto che la proposta introduca una equa distribuzione del tempo che il minore potr\u00e0 trascorrere tra i genitori.\n\nNel caso in cui la proposta diventasse legge, sar\u00e0 pi\u00f9 facile per il minore trascorrere uguale tempo con i rispettivi genitori e, quando si trover\u00e0 con uno dei due, questi si occuper\u00e0 di mantenerlo e di coprire tutte le spese necessarie.\n\nLa proposta ha portato a reazioni differenti: da una parte, ha trovato l\u2019appoggio e l\u2019entusiasmo delle Associazioni padri separati; dall\u2019altra, alcuni commentatori si sono dichiarati preoccupati per i possibili disequilibri nelle attivit\u00e0 quotidiane e nelle abitudini del minore, oltre che per diversi problemi pratici nella messa in pratica della proposta.\n\nVediamo allora quante sono in Italia le madri che lavorano e qual \u00e8 la loro situazione professionale.\n\nLa categoria delle madri single ha poi risentito di pi\u00f9 della crisi economica, rispetto a quelle in coppia. Al 2016, infatti, la quota di madri in coppia e occupate ha mantenuto valori in linea con quelli del 2006. Al contrario, la categoria delle madri single (il 57,6 per cento di queste a causa di una separazione o di un divorzio), ha visto un calo occupazionale di circa sette punti: dal 71,2 per cento occupato nel 2006 al 63,8 per cento occupato nel 2016.\n\nRientrano nella categoria delle disoccupate quelle che al momento non hanno un lavoro, ma lo stanno cercando . Compongono invece la categoria delle inattive tutte coloro che non fanno parte della forza lavoro disponibile: e cio\u00e8 non sono occupate e neppure cercano un lavoro, al momento della rilevazione.\n\nNel 2016, le madri che hanno rinunciato al proprio lavoro dopo una gravidanza sono state 29.879. Tra queste, 5.261 hanno deciso di lavorare per un\u2019altra azienda, mentre le restanti 24.618 hanno giustificato la scelta con motivazioni familiari.\n\nSecondo quando dichiarato dalle dirette interessate, le principali cause di licenziamento sono state l\u2019impossibilit\u00e0 di usufruire degli asili nido a causa dell\u2019assenza di posti (6.086 casi); la difficolt\u00e0 nel conciliare il lavoro e la famiglia (3.265 casi); una distanza eccessiva tra il luogo di lavoro e quello di residenza a causa dello spostamento di uno dei due (1.099 casi); la mancata concessione di orari flessibili e contratti part time (1.410 casi).\n\nLa situazione relativa ai padri riporta cifre differenti: nel 2016, sono stati 7.859 gli uomini che hanno lasciato il lavoro dopo essere diventati padri. La maggior parte di questi (5.609 unit\u00e0) ha deciso di lavorare per altre aziende, mentre i restanti 2.250 ha giustificato la propria scelta con motivi familiari.\n\nMara Carfagna ha recentemente espresso le proprie perplessit\u00e0 riguardo al disegno di legge Pillon, in particolare riguardo la sostituzione dell'assegno di mantenimento con una forma di mantenimento diretto. Secondo la deputata di Forza Italia, questa misura non terrebbe conto della disoccupazione femminile e di quella delle madri. Solo una su tre, secondo la vicepresidente della Camera, lavorerebbe e, al Sud, il fenomeno sarebbe ancora pi\u00f9 grave.", "lang": "it"}