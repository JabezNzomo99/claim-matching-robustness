{"title": "Vivibilit\u00e0 e qualit\u00e0 della vita a Milano: l'opinione di Sala", "subtitle": "", "author": "pagellapolitica.it", "date": null, "vclaim_id": "vclaim-id-9008", "url": "https://pagellapolitica.it/dichiarazioni/7370/vivibilita-e-qualita-della-vita-a-milano-lopinione-di-sala", "vclaim": "Milano non ne esce benissimo: \u00e8 la 41esima citt\u00e0 in assoluto su 230 analizzate (ultimo report disponibile del 2016). La citt\u00e0 guidata da Sala si scopre meglio di New York, Washington e Tokyo, ma anche di Madrid e Lisbona, inoltre stacca Roma che al 53esimo posto scivola di un gradino rispetto al 2015. La top 10 rimane ancora distante: al primo posto troviamo Vienna, seguita da Zurigo, Auckland e Monaco di Baviera. Vancouver, quinta, \u00e8 l'unica citt\u00e0 nordamericana nelle top 10. Completano l'elenco delle migliori citt\u00e0 in cui vivere D\u00fcsseldorf, Francoforte, Ginevra, Copenhagen e Sydney. In Asia la citt\u00e0 prima classificata \u00e8 Singapore (26) , mentre Montevideo e Dubai confermano il primo posto per il Sud America e per il Medio Oriente, rispettivamente al 78esimo e al 75esimo posto.\n\nSala per\u00f2 si riferisce al solo \"campione\u201d europeo (noi abbiamo preso la definizione geografica di \"regione europea\"), e in cui il piazzamento di Milano \u00e8 peggio di quello nella classifica mondiale. Riferendosi alla sola regione geografica europea, la citt\u00e0 \u00e8 infatti solo 24esima sulle 57 prese in rassegna (sarebbe 19esima se consideriamo la sola Ue, con 43 citt\u00e0 prese in rassegna). Milano si colloca secondo posto dietro Bolzano\n\nMercer non \u00e8 per\u00f2 l\u2019unica fonte autorevole: tra i pi\u00f9 famosi rankings, ricordiamo anche quello dell\u2019Economist Business Unit: non \u00e8 consultabile liberamente, ma fortunatamente vari magazine online riportano il ranking come fonte secondaria e possiamo cos\u00ec scoprire che Milano ricopre una posizione non molto alta nella classifica delle citt\u00e0 europee (21esima). Si scopre inoltre 48esima assoluta. Insomma, valutiamo di nuovo che, con 20 citt\u00e0 davanti, non si pu\u00f2 proprio definire che occupi \u201ci primi posti\u201d.\n\nAnche , importante magazine di affari internazionali e sociali, ha pubblicato una classifica nota a livello internazionale. Milano non \u00e8 nelle prime 25 citt\u00e0 analizzate, e questo non pare una bel segnale per supportare la veridicit\u00e0 dell\u2019affermazione di Sala.\n\nCitiamo come un interessante indice anche quello stilato dalla societ\u00e0 di consulenza strategica : pi\u00f9 che di vivibilit\u00e0, qui parliamo di \u201cGlobal Cities Ranking\u201d, in termini di vivacit\u00e0 dell\u2019ambiente di business, ricchezza del capitale umano, esperienza culturale che la citt\u00e0 offre e impegno politico. Milano qui \u00e8 45esima a livello globale e 17esima rispetto alla regione geografica europea. Il piazzamento migliora se guardiamo all'indicatore di medio termine di \"Outlook\" che pone la citt\u00e0 al 29esimo posto a livello globale e 11esima per la regione europea (contando la sola Ue anche qui la situazione cambierebbe di poco, con l'esclusione delle 3-4 citt\u00e0 leader svizzere e norvegesi).\n\nUna nota: i criteri utilizzati e il loro peso, cos\u00ec come le modalit\u00e0 di misurazione e la grandezza del campione analizzato, sono assolutamente discrezionali per ogni societ\u00e0. Tutte le classifiche analizzate sono quindi abbastanza soggettive rispetto alla propria definizione di vivibilit\u00e0: il moltiplicarsi negli anni dei vari rankings sembra avallare tale opinione.", "lang": "it"}