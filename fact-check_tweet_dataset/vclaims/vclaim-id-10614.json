{"title": "Kto ma wgl\u0105d do archiw\u00f3w IPN?", "subtitle": "Kto ma wgl\u0105d do archiw\u00f3w IPN? Sprawdzamy co na ten temat powiedzia\u0142a Barbara Nowacka. Czy jej s\u0142owa s\u0105 zgodne z prawd\u0105? Odpowied\u017c znajdziecie w naszej analizie.", "author": "demagog.org.pl", "date": null, "vclaim_id": "vclaim-id-10614", "url": "https://demagog.org.pl/wypowiedzi/kto-ma-wglad-do-archiwow-ipn/", "vclaim": "Kto ma wgl\u0105d do archiw\u00f3w IPN?\n\nNa podstawie ustawy z dnia 18 grudnia 1998 r. o Instytucie Pami\u0119ci Narodowej \u2013 Komisji \u015acigania Zbrodni przeciwko Narodowi Polskiemu mo\u017cna wyst\u0105pi\u0107 z wnioskiem o wgl\u0105d do archiw\u00f3w IPN w sprawie swojej wsp\u00f3\u0142pracy (art. 30 Ustawy), jak i os\u00f3b spokrewnionych (art. 35a ust. 4), pod warunkiem, \u017ce krewni nie \u017cyj\u0105. Osoby spokrewnione w rozumieniu art. 115 \u00a7 11 Kodeksu karnego przywo\u0142anego przez Ustaw\u0119 o IPN to:\n\n\u201cma\u0142\u017conek, wst\u0119pny, zst\u0119pny, rodze\u0144stwo, powinowaty w tej samej linii lub stopniu, osoba pozostaj\u0105ca w stosunku przysposobienia oraz jej ma\u0142\u017conek, a tak\u017ce osoba pozostaj\u0105ca we wsp\u00f3lnym po\u017cyciu\u201d.\n\nMo\u017cliwe jest r\u00f3wnie\u017c ogl\u0105danie archiw\u00f3w dla cel\u00f3w naukowych oraz dziennikarskich, co dok\u0142adnie opisuj\u0105: art. 36 ust. 1, pkt 2, 3, ust. 3, ust. 4 pkt 2, 3, jak r\u00f3wnie\u017c art. 37 ust. 5 wspomnianej wy\u017cej Ustawy. Jednak\u017ce rzeczywi\u015bcie zwyk\u0142y obywatel nie ma mo\u017cliwo\u015bci wgl\u0105du do ka\u017cdej teczki, kt\u00f3ra znajduje si\u0119 w IPN.", "lang": "pl"}