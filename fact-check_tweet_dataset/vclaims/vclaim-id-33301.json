{"title": "Rrena e krypt\u00eb e Presidenc\u00ebs p\u00ebr korrigjimin e kufijve", "subtitle": "", "author": "kallxo.com", "date": null, "vclaim_id": "vclaim-id-33301", "url": "https://kallxo.com/krypometer/rrena-e-krypte-e-presidences-per-korrigjimin-e-kufijve/", "vclaim": "Zyrtarisht, p\u00ebr her\u00eb t\u00eb par\u00eb n\u00eb publik, p\u00ebrmes nj\u00eb konferenc\u00eb p\u00ebr media me p\u00ebrfaq\u00ebsuesit politik t\u00eb Lugin\u00ebs s\u00eb Preshev\u00ebs, Hashim Tha\u00e7i tha se do t\u00eb k\u00ebrkoj\u00eb q\u00eb tri komunat me shumic\u00eb shqiptare, Presheva, Medvegja e Bujanovci t\u2019i bashkohen Kosov\u00ebs.\n\nS\u00eb bashku me p\u00ebrfaq\u00ebsuesit e tri komunave t\u00eb Lugin\u00ebs s\u00eb Preshev\u00ebs, n\u00eb zyr\u00ebn presidenciale, me 26 korrik t\u00eb k\u00ebtij viti, Tha\u00e7i k\u00ebrkoi t\u00eb respektohet vullneti i qytetar\u00ebve t\u00eb Lugin\u00ebs s\u00eb Preshev\u00ebs t\u00eb b\u00ebr\u00eb p\u00ebrmes referendumit t\u00eb 1992 p\u00ebr bashkim t\u00eb k\u00ebtyre 3 komunave me shumic\u00eb shqiptare me Kosov\u00ebn.\n\n\u201cSe a do t\u00eb mund t\u00eb realizohet objektiva, e drejta e aspirata e qytetar\u00ebve t\u00eb Lugin\u00ebs s\u00eb Preshev\u00ebs dhe lider\u00ebve t\u00eb tyre, e them me p\u00ebrgjegj\u00ebsi t\u00eb lart\u00eb, do t\u00eb jet\u00eb shum\u00eb v\u00ebshtir\u00eb, pothuajse e pamundur, por se a do ta prezantoj n\u00eb tavolin\u00eb, do t\u00eb informoheni shum\u00eb shpejt, e me gjas\u00eb kjo edhe do t\u00eb ndodh\u00eb\u201d, kishe th\u00ebn\u00eb n\u00eb mes tjerash Tha\u00e7i.\n\nN\u00eb po t\u00eb nj\u00ebjt\u00ebn intervist\u00eb t\u00eb dh\u00ebn\u00eb t\u00eb Televizionin Klan Kosova, Bekim \u00c7ollaku deklaronte se n\u00eb lidhje me at\u00eb \u00e7far\u00eb do t\u00eb ndodh\u00eb me veriun, ai nuk mund t\u00eb flas\u00eb, sepse nuk i di ende k\u00ebrkesat e Serbis\u00eb.\n\n\u201c\u00c7far\u00eb do t\u00eb ndodh\u00eb pastaj me veriun, k\u00ebtu un\u00eb do t\u00eb jem i kufizuar, sepse un\u00eb nuk mund t\u00eb b\u00ebj\u00eb pun\u00ebn e Serbis\u00eb, sepse Serbia ende nuk e ka b\u00ebr\u00eb publike n\u00eb m\u00ebnyr\u00eb specifike se \u00e7far\u00eb synon t\u00eb nxjerr\u00eb n\u00eb rast se do t\u00eb ket\u00eb korrigjim t\u00eb kufirit\u201d, kishte th\u00ebn\u00eb \u00c7ollaku m\u00eb 8 tetor.", "lang": "sq"}