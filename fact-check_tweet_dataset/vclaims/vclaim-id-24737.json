{"title": "\u00c8 vero che un terzo dei senzatetto d'Italia \u00e8 a Roma?", "subtitle": "Il presidente dell'Inps, Pasquale Tridico, ha parlato di diciassettemila persone certificate nella capitale. Abbiamo verificato", "author": "www.agi.it", "date": "2019-05-14T11:55+0200", "vclaim_id": "vclaim-id-24737", "url": "https://www.agi.it/fact-checking/numero_senzatetto_italia_roma-5480944/news/2019-05-14/", "vclaim": "\u00c8 un\u2019affermazione che contiene una premessa corretta e due dati, uno giusto e uno sbagliato. Vediamo i dettagli.\n\nA livello generale poi, secondi i , il 62,5% dei senzatetto vive in aree metropolitane e un ulteriore 32,6% in citt\u00e0 con una popolazione compresa tra i 70 mila e i 250 mila abitanti. Appena il 4,1% vive in comuni capoluogo con popolazione compresa tra i 30 mila e i 70 mila abitanti, e lo 0,8% nei comuni periferici delle aree metropolitane.\n\nI dati non sono particolarmente recenti, ma quello dell\u2019Istat \u00e8 l\u2019ultimo censimento che \u00e8 stato fatto su questa materia. Anche i rapporti pi\u00f9 recenti stilati da altre istituzioni continuano ad attingere l\u00ec i dati.\n\nAbbiamo contattato Walter Nanni, responsabile dell\u2019ufficio studi di Caritas italiana, che ci ha confermato quanto sopra detto e ha aggiunto che \u00abla situazione, probabilmente, \u00e8 comunque rimasta molto simile negli ultimi anni, il fenomeno non \u00e8 aumentato molto. Al massimo potrebbe esserci stato un aumento delle presenze straniere con gli arrivi di richiedenti asilo e migranti in Italia degli ultimi anni\u00bb.\n\nIl secondo numero citato da Tridico dunque, secondo la stessa fonte da cui proviene il primo numero - corretto - citato dal presidente dell\u2019Inps, \u00e8 sbagliato: a Roma i senza dimora sono intorno ai sette-ottomila, e non diciassettemila.\n\nCome nel gi\u00e0 citato rapporto della Caritas di fine 2018, \u00abuna ricerca condotta precedentemente (DI CENSI, 2013), che includeva anche le situazioni di cosiddetto \u201cbarbonismo domestico\u201d e quanti vivono in insediamenti non idonei \u2013 immobili abbandonati, accampamenti informali, roulotte, bivacchi in strada ecc. \u2013 aveva stimato un numero [di senzatetto che vivono a Roma n.d.r.] molto pi\u00f9 alto, tra 14.000 e 16.000 individui\u00bb.\n\nAnche prendendo in considerazione questi numeri non si arriva ai 17 mila citati da Tridico, anche se ci si avvicina. Ma l\u2019operazione sarebbe metodologicamente sbagliata, perch\u00e9 i 14-16 mila citati dalla Caritas non sono solo senzatetto in senso stretto, ma anche persone che hanno una casa ma vivono in condizione di \u201cgrave emarginazione\u201d o che vivono comunque in alloggi non idonei. Considerando questa diversa definizione, non sarebbe pi\u00f9 corretto il totale di 50 mila citato da Tridico.\n\nIl presidente dell\u2019Inps Pasquale Tridico ha ragione nel sostenere che il fenomeno dei senzatetto sia concentrato soprattutto - anche se non solo - nelle grandi citt\u00e0. Corretto poi il numero complessivo di persone prive di dimora che vivono in Italia: erano 50 mila nel 2014 e probabilmente i numeri non sono cambiati in maniera drastica, secondo quanto ci hanno riferito dalla Caritas.", "lang": "it"}