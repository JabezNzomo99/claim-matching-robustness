{"title": "Il voto su Rousseau per Di Maio \u00e8 stato un record mondiale?", "subtitle": "Lo sostiene proprio il leader dei Cinquestelle, riconfermato a pieni voti dagli iscritti della piattaforma Rousseau. Abbiamo verificato", "author": "www.agi.it", "date": "2019-06-01T07:46+0200", "vclaim_id": "vclaim-id-37068", "url": "https://www.agi.it/fact-checking/voto_m5s_rousseau_di_maio-5579801/news/2019-06-01/", "vclaim": "Luigi Di Maio ha commentato su Facebook il voto sulla piattaforma del M5s, Rousseau, che lo ha quale capo politico del Movimento. In particolare, il vicepremier : \"Con 56.127 voti e l'80% di consensi, su Rousseau abbiamo segnato il record assoluto di partecipazione a una votazione per il MoVimento 5 Stelle. Ed \u00e8 anche il record mondiale per una votazione online in un singolo giorno per una forza politica\".\n\nMa l\u2019affidabilit\u00e0 della piattaforma Rousseau \u00e8 discutibile, come ha certificato di recente il Garante della privacy. Con il il Garante ha infatti dato una multa di 50 mila euro alla piattaforma e ha riscontrato la \"assenza di adeguate procedure di auditing informatico\" che \"escludendo la possibilit\u00e0 di verifica ex post delle attivit\u00e0 compiute, non consente di garantire l\u2019integrit\u00e0, l\u2019autenticit\u00e0 e la segretezza delle espressioni di voto, caratteristiche fondamentali di una piattaforma di e-voting\".\n\nIl voto online \u00e8 uno strumento su cui hanno investito molto i Cinque Stelle fin dall\u2019inizio del movimento. Molto discusso a livello internazionale come uno dei possibili futuri del processo democratico, ha comunque ancora oggi diversi problemi tecnologici da superare prima di sperare in una vera diffusione globale. Un recente articolo di pochi mesi fa sul New York Times cos\u00ec i problemi:\n\nAd ogni modo, l\u2019affermazione di Di Maio ci risulta corretta, anche perch\u00e9 diverse altre votazioni online riguardanti singole forze politiche che batterebbero il record hanno avuto una durata superiore a un giorno.\n\nPossiamo citare ad esempio , nella settimana tra il 4 e l\u201911 febbraio 2017, quando gli iscritti decisero via Internet linea politica e leadership del partito spagnolo, o quella dai promotori italiani del Partito della Sinistra europea, tra le 14 del primo aprile e la mezzanotte del 2 aprile 2019, per decidere simbolo e nome della lista in vista delle elezioni europee. O, ancora, alcuni casi di elezioni \u201cprimarie\u201d americane.\n\nIn alcuni casi di primarie americane a livello statale, come risulta da della U.S. Election Assistance Commission, ci si \u00e8 avvicinati al numero dei votanti del M5s, ma la durata del voto \u00e8 stata superiore a un giorno: un esempio sono le pionieristiche primarie democratiche via Internet in Arizona nel 2000, che ricevettero molta attenzione da parte dei media, a cui parteciparono oltre 40 mila persone .\n\nE Di Maio mette un altro limite all\u2019ambito in cui calcolare il \u201crecord mondiale\u201d: si deve trattare di una votazione \"per una forza politica\". Votazioni per interi Paesi, come accade , hanno ovviamente numeri superiori (anche se in quel caso esiste la possibilit\u00e0 di votare anche in modo \u201ctradizionale\u201d, opzione che invece non \u00e8 data agli iscritti del M5s), cos\u00ec come consultazioni online come accade a livello di Unione europea (es. per la ).\n\nIn base alle informazioni che siamo riusciti a trovare, infatti, le altre forze politiche - ad esempio Podemos, La Sinistra e i partiti americani - che hanno seguito un percorso analogo a quello del M5s, hanno sempre tenuto aperte le consultazioni per pi\u00f9 di un giorno. Nel caso spagnolo i votanti furono oltretutto di pi\u00f9.\n\nRestiamo ovviamente a disposizione di Luigi Di Maio e del M5s, se volessero segnalarci quali sarebbero gli altri concorrenti che - coi paletti sopra citati - sono stati battuti con questa votazione, quale fosse il record mondiale precedente e chi lo avesse stabilito.\n\n\u00c8 poi vero, in base alla informazioni che siamo riusciti a recuperare, che sia un \u201crecord mondiale\u201d, se si circoscrive la competizione a forze politiche (e non Stati o altri enti istituzionali) e a votazioni durate un solo giorno. Dalle nostre ricerche risulta infatti che il M5s sia l\u2019unico concorrente in questo campionato. Restiamo ovviamente a disposizione per ricevere ulteriori informazioni e chiarimenti e, se del caso, per modificare il nostro verdetto.", "lang": "it"}