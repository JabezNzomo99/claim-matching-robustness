{"title": "L\u2019Italia non \u00e8 il Paese europeo pi\u00f9 colpito dal virus", "subtitle": "", "author": "pagellapolitica.it", "date": null, "vclaim_id": "vclaim-id-45608", "url": "https://pagellapolitica.it/dichiarazioni/8635/litalia-non-e-il-paese-europeo-piu-colpito-dal-virus", "vclaim": "Prima di proseguire: c\u2019\u00e8 la possibilit\u00e0 che non tutti i decessi con Covid-19 siano stati registrati come tali. In Italia, ad esempio, una recente analisi dell\u2019Inps sulla mortalit\u00e0 attesa (in base al numero di decessi, per qualsiasi causa, negli anni precedenti) e sulla mortalit\u00e0 registrata, ha rilevato che nel periodo 1\u00b0 marzo - 30 aprile di quest\u2019anno ci sono stati quasi 47 mila morti in pi\u00f9 rispetto ai decessi attesi, e \u201csolo\u201d 28 mila circa di questi sono stati registrati come decessi con Covid-19. Dunque ci sono potenzialmente circa 20 mila vittime della pandemia non registrate dai numeri ufficiali.\n\nAnche il numero di contagi \u00e8 ovviamente un indicatore imperfetto, perch\u00e9 \u00e8 fortemente influenzato dal numero di tamponi che vengono fatti. L\u2019Italia, ad esempio, il 21 maggio \u2013 quando ci siamo occupati della questione in una nostra analisi \u2013 risultava prima tra i grandi Paesi europei per tamponi fatti in rapporto alla popolazione. Se consideriamo anche i Paesi pi\u00f9 piccoli, il primato viene meno e comunque il nostro Paese \u00e8 avvantaggiato in questa classifica dall\u2019essere stato colpito per primo in Europa dall\u2019epidemia.\n\nNel nostro Paese infatti i casi totali di Covid-19 rilevati sono 233.515, davanti a noi ci sono sia il Regno Unito, con 277.985 casi, sia la Spagna, con 239.932 casi.\n\nCon un -9,5 per cento di Pil, infatti, il nostro Paese avr\u00e0 il secondo calo pi\u00f9 grave dietro solo alla Grecia (-9,7 per cento), e far\u00e0 peggio di poco rispetto alla Spagna (-9,4 per cento) e alla Croazia (-9,1 per cento). Quinto si piazza il Regno Unito \u2013 che da poco non fa pi\u00f9 parte dell\u2019Unione europea \u2013 con il -8,3 per cento, seguito dalla Francia con il -8,2 per cento.\n\nQuesto per\u00f2 non \u00e8 vero, in base ai dati a disposizione: non siamo n\u00e9 il Paese con il maggior numero di morti (in valore assoluto siamo secondi, in rapporto alla popolazione quarti), n\u00e9 il Paese con il maggior numero di contagiati (in valore assoluto siamo terzi, in rapporto alla popolazione sesti), n\u00e9 il Paese il cui Pil si prevede caler\u00e0 maggiormente quest\u2019anno a causa della pandemia (arriviamo secondi dietro alla Grecia).\n\nMa \u00e8 vero che in tutte queste classifiche l\u2019Italia \u00e8 quasi sempre nelle prime posizioni. Inoltre queste stesse classifiche sono solo parzialmente affidabili: il numero dei decessi attribuiti al Covid-19 in Italia e in altri Paesi \u00e8 troppo basso rispetto all\u2019eccesso di mortalit\u00e0 registrato e quindi pare probabile che non sia esaustivo, e il numero dei contagiati \u00e8 fortemente influenzato dal numero dei tamponi fatti.", "lang": "it"}