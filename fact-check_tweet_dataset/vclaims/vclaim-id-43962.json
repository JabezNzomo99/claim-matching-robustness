{"title": "Meloni sbaglia sul \u00abcrollo\u00bb dell\u2019export in Cina e sulle colpe di Di Maio", "subtitle": "", "author": "pagellapolitica.it", "date": null, "vclaim_id": "vclaim-id-43962", "url": "https://pagellapolitica.it/dichiarazioni/8498/meloni-sbaglia-sul-crollo-dellexport-in-cina-e-sulle-colpe-di-di-maio", "vclaim": "Ma le cose stanno davvero cos\u00ec? \u00c8 stato registrato un crollo delle esportazioni verso la Cina, oppure no? Abbiamo verificato e alcune cose non tornano nella critica di Meloni, partendo proprio dai dati sul commercio con l\u2019estero.\n\nInoltre, segnala Istat, il valore delle esportazioni tra il mese di gennaio e quello di ottobre 2019 \u00e8 stato superiore del 2,7 per cento rispetto allo stesso periodo del 2018, e nel 2019 il saldo commerciale (la differenza tra export e import) \u00e8 stato generalmente superiore a quello registrato nel 2018.\n\nQuindi, in primo luogo, \u00e8 sbagliato affermare come fa Meloni che ci sia stato un crollo generale delle esportazioni italiane. Allora a che cosa sta facendo riferimento la leader di Fratelli d\u2019Italia nella sua nota?\n\nIstat sottolinea per\u00f2 che la diminuzione delle esportazioni \u00e8 influenzata dall\u2019andamento occasionale, ma dall\u2019alto impatto, del commercio in settori specifici (come la cantieristica navale verso gli Stati Uniti), registratesi a ottobre 2019 e a novembre dello scorso anno\u00bb. Se si guarda alle esportazioni al netto di questi settori, \u00able esportazioni registrano flessioni di minore entit\u00e0 (-1,4 per cento su base annua e -1,5 per cento su base mensile)\u00bb.\n\nIl calo delle esportazioni registrato a novembre 2019 verso i Paesi extra-Ue \u00e8 in parte attribuibile ai minori scambi dell\u2019Italia verso la Cina: le esportazioni verso Pechino sono infatti diminuite del 15,4 per cento rispetto al mese di novembre 2018 (come quelle verso gli Stati Uniti, mentre verso altri Paesi, come Giappone e Turchia, sono aumentate). \u00c8 a questa percentuale che fa molto probabilmente riferimento Meloni quando parla di crollo di \u00aboltre 15 punti\u00bb nel commercio italiano verso la Cina.\n\nAllo stesso tempo, questo dato si basa sulla differenza tra lo stesso mese (novembre) di due anni diversi (2018 e 2019). Visto che l\u2019andamento delle esportazioni varia di mese in mese, \u00e8 sbagliato usare il singolo dato di novembre per fare generalizzazioni sugli scambi commerciali tra Roma e Pechino. Per esempio, se si utilizza come metro di paragone la variazione mensile dell\u2019export italo-cinese tra ottobre 2019 e ottobre 2018 si ha un quadro ben diverso. Infatti, in quel periodo le esportazioni sono cresciute del 5,3 per cento.\n\n\u00c8 per\u00f2 vero che secondo i dati Eurostat (qui raccolti), da gennaio a novembre 2019 le esportazioni italiane verso la Cina sono calate del 2,9 per cento rispetto allo stesso periodo dell\u2019anno precedente, mentre quelle degli altri Paesi Ue (escludendo l\u2019Italia) sono cresciute di circa l\u20198 per cento.\n\nCon il decreto-legge n. 104 del 19 settembre 2019, l\u2019allora neonato governo Pd-M5s ha stabilito (art. 2) che dal 1\u00b0 gennaio 2020 le funzioni in materia di commercio internazionale esercitate fino a quel momento dal Ministero dello Sviluppo economico (Mise) passassero al Ministero degli Esteri, guidato da Di Maio. All\u2019epoca, il capo politico del M5s aveva giustificato la scelta dell\u2019esecutivo dicendo che in questo modo si sarebbe reso il commercio con l\u2019estero \u00abpi\u00f9 efficace ed efficiente\u00bb.\n\nMeloni ha ragione dunque quando dice che la gestione del sostegno pubblico all\u2019export \u00e8 passata dal Mise alla Farnesina. Questo per\u00f2 \u00e8 successo dopo rispetto al mese a cui fanno riferimento i dati citati dalla leader di Fratelli d\u2019Italia (novembre 2019 \u00e8 anche il mese in cui tra l\u2019altro \u00e8 stato approvata la legge di conversione del decreto del 19 settembre precedente).\n\nPer quanto riguarda la cosiddetta \u201cNuova via della seta\u201d (o Belt and Road Initiative), \u00e8 vero che il 23 marzo 2019 \u2013 con il precedente governo Lega-M5s \u2013 l\u2019Italia ha sottoscritto un memorandum d\u2019intesa con la Cina per supportare la realizzazione del progetto infrastrutturale cinese, ma questo \u00e8 stato solo un primo passo e i contorni di questo accordo restano ancora sfumati, cos\u00ec come le sue applicazioni concrete.\n\nLa leader di Fratelli d\u2019Italia Giorgia Meloni ha detto che \u00able esportazioni italiane sono crollate\u00bb e che \u00abl\u2019export italiano verso la Cina [...] crolla di oltre 15 punti\u00bb, dando la colpa a Di Maio, alla Via della seta e al trasferimento delle funzioni sul commercio internazionale dal Mise alla Farnesina.\n\nSecondo i dati Istat pi\u00f9 recenti, le esportazioni dell\u2019economia italiana verso il resto del mondo sono in crescita. Questo incremento \u00e8 stato registrato su base mensile, trimestrale e annuale.\n\nL\u2019export verso i Paesi extra-Ue \u00e8 risultato invece essere in calo dell\u20198,1 per cento nel mese di novembre 2019 rispetto allo stesso mese del 2018. Questa decrescita \u00e8 per\u00f2 \u00abinfluenzata\u00bb \u2013 secondo le parole di Istat \u2013 \u00abdalle movimentazioni occasionali di elevato impatto (cantieristica navale) verso gli Stati Uniti\u00bb avvenute nel novembre 2018. Senza di queste, la variazione sarebbe stata pari a -1,4 per cento.\n\nPer quanto riguarda la Cina, \u00e8 vero che a novembre 2019 rispetto allo stesso mese del 2018 l\u2019export verso Pechino \u00e8 effettivamente calato del 15,4 per cento. Il confronto fatto su un solo mese \u00e8 per\u00f2 poco indicativo: se si prende a riferimento ottobre 2019 si vede invece un aumento del 5,4 per cento. Tuttavia, le esportazioni italiane verso la Cina sembrano essere in diminuzione, tanto che da inizio anno l\u2019export italiano verso la Cina ha fatto registrare un -2,9 per cento contro il +8 per cento degli altri Paesi Ue.", "lang": "it"}