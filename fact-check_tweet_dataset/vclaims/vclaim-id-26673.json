{"title": "Agricoltura italiana: quanto vuole tagliare l\u2019Ue e perch\u00e9", "subtitle": "", "author": "pagellapolitica.it", "date": null, "vclaim_id": "vclaim-id-26673", "url": "https://pagellapolitica.it/dichiarazioni/8426/agricoltura-italiana-quanto-vuole-tagliare-lue-e-perche", "vclaim": "Le politiche agricole europee sono definite dalla Politica agricola comune (Pac), che si compone di due pilastri: il Fondo europeo agricolo di garanzia (Feaga), che sostiene gli agricoltori tramite pagamenti diretti e l\u2019introduzione di misure di mercato, e il Fondo europeo agricolo per lo sviluppo rurale (Feasr), che finanzia appunto lo sviluppo rurale.\n\nIn questo documento si legge che i finanziamenti per Feaga e Feasr, per il periodo 2021-2027, sarebbero rispettivamente di 286,195 miliardi di euro e 78,811 miliardi di euro, per un totale di circa 365 miliardi di euro.\n\nIl budget per il settennio 2014-2020 era stato di 408,313 miliardi di euro totali, di cui 312,74 per il Feaga e 95,58 per il Feasr. La differenza sarebbe quindi di pi\u00f9 di 43 miliardi di euro.\n\nMa la Brexit non \u00e8 l\u2019unico fattore in gioco. Nel comunicato, la Commissione ha sottolineato anche la necessit\u00e0 di espandere alcune aree di spesa Ue (a scapito della Pac), per far fronte al profilo sempre mutevole della realt\u00e0 sociale e politica europea.\n\nNello specifico, la Commissione ha evidenziato l\u2019importanza di aumentare i fondi destinati a politiche giovanili, gestione e difesa dei confini esterni, innovazione e ricerca.\n\nLa Commissione ha avanzato inoltre l\u2019idea di ridefinire i criteri di distribuzione del budget europeo fra i vari Paesi. Mentre il Pil pro capite \u00e8 e rimane il principale criterio su cui si basa la ripartizione dei fondi, la Commissione ha proposto di tenere in considerazione altri fattori, quali il tasso di disoccupazione (soprattutto giovanile) e le spese sostenute dagli Stati per affrontare l\u2019emergenza climatica e l\u2019accoglienza dei migranti.\n\nDa quando la proposta \u00e8 arrivata al Consiglio per essere esaminata, nel maggio 2018, ci sono stati numerosi incontri e, ad oggi, non \u00e8 ancora stato raggiunto un compromesso (essenziale per l\u2019approvazione della proposta, che richiede l\u2019unanimit\u00e0).\n\nInoltre, prima che il Consiglio possa votare all\u2019unanimit\u00e0, sar\u00e0 il Parlamento a dover approvare a maggioranza il compromesso trovato dal Consiglio. E il Parlamento, finora, si \u00e8 detto contrario ai tagli alla Pac previsti dalla Commissione, chiedendone l\u2019eliminazione.\n\nQuesta proposta ha tuttavia scatenato l\u2019opposizione di diversi Stati membri, e l\u2019esito che avranno le trattative \u00e8 ancora ignoto.\n\nMa in realt\u00e0, come abbiamo visto, l\u2019effettiva attuazione di questi tagli dipende da una serie di fattori, come la Brexit (che potrebbe non avvenire), la definizione di nuovi criteri per la ripartizione dei fondi tra gli Stati, il voto del Parlamento europeo (che si \u00e8 detto contrario ai tagli) e quello del Consiglio dell\u2019Unione europea.", "lang": "it"}