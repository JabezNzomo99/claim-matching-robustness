{"title": "Ma con la nuova legge sulle intercettazioni quali rischi corriamo davvero?", "subtitle": "Abbiamo verificato le dichiarazioni del deputato M5S Alessandro Di Battista, sulla \"classe politica pi\u00f9 corrotta\u00a0d'Europa\" che vuole imbavagliare la stampa", "author": "www.agi.it", "date": null, "vclaim_id": "vclaim-id-2401", "url": "https://www.agi.it/fact-checking/intercettazioni_corruzione_di_battista_bavaglio_stampa-2145983/news/2017-09-13/", "vclaim": "Alessandro Di Battista, deputato del Movimento 5 Stelle, ha scritto lo scorso 9 settembre sulla propria pagina Facebook: \u201cLa classe politica pi\u00f9 corrotta d'Europa (quella italiana) in queste ore sta pensando di rendere pi\u00f9 difficili le indagini sulla corruzione e di imbavagliare la stampa impedendo la trascrizione delle intercettazioni negli atti giudiziari\u201d.\n\nNella sua relazione al Senato nel luglio del 2015, il Presidente dell\u2019Autorit\u00e0 Nazionale Anti Corruzione Raffaele Cantone aveva dichiarato: \u201cNon si tenter\u00e0, invece, neanche di sfiorare la questione, da pi\u00f9 parti sollevata, se la corruzione sia o meno in aumento e se la celebre stima di costo di 60 miliardi di euro sia realistica; si tratta, infatti, di interrogativi che, pur legittimi, non trovano a oggi risposte affidabili, anche per la mancanza di dati scientificamente validati\u201d.\n\nCantone \u00e8 perfino troppo prudente: fa riferimento alla questione dei 60 miliardi, da noi gi\u00e0 analizzata e valutata come una bufala, e sembra riferirsi \u2013 sulla questione dell\u2019aumento o meno della corruzione \u2013 all\u2019indice di percezione della corruzione (CPI) nel settore pubblico e politico, elaborato da Transparency International.\n\nDalla classifica risulta che peggio di noi fanno, nell\u2019Unione Europea, Grecia e Bulgaria. Al di fuori della Ue, ma sempre in Europa, troviamo poi dietro l\u2019Italia anche Montenegro, Serbia, Bielorussia, Albania, Bosnia e Herzegovina, Macedonia, Kosovo e Ucraina.\n\nIl rapporto elenca infatti le riforme fatte per contrastare la corruzione a partire dal 2012, con la legge 190 di quell\u2019anno (la cosiddetta \u201clegge Severino\u201d), a cui sono seguite la 114 del 2014 (semplificazione, trasparenza ed efficienza degli uffici giudiziari) e la 69 del 2015 (norme anticorruzione e falso in bilancio).\n\nLa riforma delle intercettazioni dovrebbe essere imminente: \u00e8 prevista dalla riforma Orlando del processo penale (la legge 103 del 2017) che (art. 1, commi 82 e 83) d\u00e0 tre mesi di tempo al governo per emanare i decreti legislativi. La legge \u00e8 entrata in vigore il 3 agosto, e dunque l\u2019esecutivo ha tempo fino al 3 novembre.\n\nIn base ad essi, si dovr\u00e0 garantire \u201cla riservatezza delle comunicazioni e delle conversazioni telefoniche e telematiche oggetto di intercettazione\u201d, nel rispetto della Costituzione, e \u201cattraverso prescrizioni [\u2026] che diano una precisa scansione procedimentale per la selezione di materiale intercettativo nel rispetto del contraddittorio tra le parti e fatte salve le esigenze di indagine\u201d. Insomma, bisogna garantire la riservatezza delle comunicazioni intercettate, e chiarire quando e come queste debbano essere usate per le indagini o archiviate e mantenute segrete.\n\nSegue una descrizione sommaria del tipo di conversazioni (quelle penalmente irrilevanti) che dovrebbero essere stralciate e della procedura per selezionare il materiale rilevante \u2013 in contraddittorio tra accusa e difesa \u2013 e tenere a disposizione, ma nascosto al pubblico, quello irrilevante.\n\nSono cose sostanzialmente in linea con quanto previsto dalla legge delega. Sottolineiamo per\u00f2 che si tratta comunque di bozze, e che il ministro Orlando avrebbe gi\u00e0 dato la disponibilit\u00e0 a intervenire con modifiche dove necessario (ad esempio sulla questione dei virgolettati).\n\nLe intercettazioni divengono pubbliche, infatti, al momento del deposito degli atti (disposti dal Pm) che le contengono nel processo. Fino a quel momento, sono coperte da segreto istruttorio. Senza lo stralcio delle parti irrilevanti prima del deposito c\u2019\u00e8 il rischio \u2013 come accade oggi \u2013 che vengano resi pubblici nomi e conversazioni che non hanno rilevanza penale.\n\nChe la stampa risenta negativamente di questa riforma \u00e8 invece certo, anche se parlare di \u201cbavaglio\u201d \u00e8 un giudizio politico (legittimo) di Di Battista. L\u2019obiettivo stesso della riforma \u00e8 infatti quello di comprimere il diritto di cronaca, per dare una maggior tutela al diritto alla riservatezza delle comunicazioni dei soggetti coinvolti nelle indagini.\n\nPerch\u00e9 ci sia diritto di cronaca, non serve che un determinato fatto abbia rilevanza penale, ma \u00e8 sufficiente che sia di \u201cinteresse pubblico\u201d, cio\u00e8 che \u2013 secondo la giurisprudenza di Cassazione \u2013 l\u2019informazione veicolata abbia una \u201cutilit\u00e0 sociale\u201d.\n\nDunque \u00e8 teoricamente possibile che la difesa, durante il contraddittorio, riesca a far eliminare dagli atti, che poi vengono depositati, conversazioni che non hanno alcun rilievo da un punto di vista del diritto penale, ma che sarebbero invece teoricamente di interesse pubblico.\n\nRiassumendo: Di Battista esagera quando dice che la classe politica italiana \u00e8 la pi\u00f9 corrotta d\u2019Europa (e non ci sono comunque elementi per dirlo con certezza). Stando alle indiscrezioni, poi, ha ragione quando dice che la stampa risentir\u00e0 negativamente dalle nuove regole sulle intercettazioni, ma le sue previsioni di conseguenze negative sulle indagini non sembrano fondate.", "lang": "it"}