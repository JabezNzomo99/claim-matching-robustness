{"title": "Davvero il M5s ha cancellato gli incentivi per gli inceneritori?", "subtitle": "", "author": "pagellapolitica.it", "date": null, "vclaim_id": "vclaim-id-23600", "url": "https://pagellapolitica.it/dichiarazioni/8273/davvero-il-m5s-ha-cancellato-gli-incentivi-per-gli-inceneritori", "vclaim": "\u00abC'era una norma, approvata dal Governo Renzi e dal Pd, che prevedeva una proroga degli incentivi per gli inceneritori fino al 2021. Grazie a un emendamento del M5s tutto questo sar\u00e0 evitato. [...] Era gi\u00e0 stata aperta da mesi una procedura di pre-infrazione da parte dell'Eu che grazie al M5s \u00e8 stata scongiurata\u00bb\n\nIl 23 aprile 2019, il vicepresidente del Consiglio Luigi Di Maio ha scritto sul proprio profilo Facebook che un emendamento del M5s permetter\u00e0 l\u2019abrogazione degli incentivi per gli inceneritori. Questi, scrive Di Maio, erano stati prorogati fino 2021 da una norma del governo Renzi. Secondo il leader del M5s sar\u00e0 cos\u00ec evitata \u00abuna procedura di pre-infrazione\u00bb avviata dall\u2019Europa alcuni mesi fa.\n\nIl 16 aprile 2019 il Senato ha approvato in via definitiva la cosiddetta \u201clegge europea\u201d per il 2018. Questa legge \u00e8, insieme alla \u201clegge di delegazione europea\u201d, uno dei principali strumenti normativi con cui il Parlamento italiano garantisce periodicamente che la legge italiana si adegui all\u2019ordinamento europeo. Contiene, in genere, un insieme di norme che modificano la legislazione italiana perch\u00e9 non sia in contrasto con quella Ue.\n\nLa norma riguarda, pi\u00f9 in generale, gli impianti a bioenergie. Come hanno comunicato a degli esperti del settore, fra gli impianti a bioenergie, ci sono i termovalorizzatori, impianti alimentati da rifiuti urbani, ma diversi rispetto agli inceneritori, specialmente per quanto riguarda l\u2019impatto ambientale. A differenza degli inceneritori, strutture vecchie e non pi\u00f9 in costruzione, i termovalorizzatori non si limitano a bruciare i rifiuti, ma producono energia elettrica grazie alla combustione e sono provvisti di sistemi di filtraggio per le ceneri e i fumi.\n\nAi sensi dell'articolo 108 del Tfue, la Commissione europea ha il compito di esaminare gli aiuti di Stato concessi dagli Stati membri in modo da garantire che essi non ostacolino la concorrenza. La procedura prevede che lo Stato membro che intende definire o modificare una misura di aiuto debba notificarla alla Commissione. Successivamente, quest\u2019ultima ne valuta l\u2019ammissibilit\u00e0. Se la misura non \u00e8 compatibile o \u00e8 attuata in modo abusivo, la Commissione emana una decisione in base alla quale lo Stato membro deve, entro un certo termine, sopprimere o modificare la misura. Se invece la valutazione \u00e8 positiva, le misure possono essere attuate.\n\nNel caso specifico degli aiuti a favore dell\u2019ambiente e dell\u2019energia, di cui ci stiamo occupando, i criteri sono definiti nella comunicazione della Commissione 2014/C 200/01.\n\nCome abbiamo visto, la proroga sarebbe scaduta il 31 dicembre 2020. Luigi Di Maio \u00e8 quindi impreciso quando parla di un\u2019estensione \u00abfino al 2021\u00bb - a meno che non intendesse \u00abfino all\u2019inizio del 2021\u00bb.\n\nIl vicepremier ha senz\u2019altro ragione nel dire che l\u2019abrogazione degli incentivi \u00e8 stata inserita nella legge europea 2018 grazie a un emendamento presentato dal M5s. L\u2019articolo 21, in cui si prevede la cancellazione degli incentivi, \u00e8 infatti stato introdotto nel testo del provvedimento come emendamento 12.0.2, a prima firma della senatrice Wilma Moronese (M5s), approvato in commissione Ambiente alla Camera nel corso della prima lettura del disegno di legge, il 29 novembre 2018.\n\nLo scambio precede la fase dell'infrazione: a questo stadio la Commissione esprime i propri dubbi e riceve risposta dallo Stato membro. \u00c8 quindi una fase precedente al pre-contenzioso e al contenzioso con l\u2019Unione europea, in cui si tenta di evitarlo.\n\nCome riporta il dipartimento per le Politiche europee, con la legge europea del 2018 \u00e8 stata risolto il Caso State Aid 48926 (2017/N) che sembra avere molto in comune con la questione mossa da Di Maio. Il tema trattato era, infatti, l\u2019\u00ababrogazione delle disposizioni recanti l\u2019estensione del periodo di incentivazione per gli impianti a biomasse, biogas e bioliquidi\u00bb; in altre parole, quindi, la fine degli incentivi per gli impianti a biomasse, biogas e bioliquidi.\n\nAd avvalorare questa interpretazione \u00e8 la relazione del senatore Ettore Licheri, relatore del provvedimento in prima lettura al Senato. Il regime agevolativo per gli inceneritori \u00ab\u00e8 stato valutato incompatibile con la normativa europea sugli aiuti di Stato, dalla Commissione europea nel caso SA.48926 (2017/N)\u00bb, nello specifico per quanto riguarda \u00abla definizione di un livello fisso dell\u2019incentivo e uguale per tutti gli impianti, l\u2019incongruenza del livello di incentivazione previsto e l\u2019assenza di un meccanismo di controllo sistematico del regime\u00bb.\n\nNon \u00e8 stato possibile consultare i documenti del Caso State Aid 48926 (2017/N). Non sono infatti presenti nell\u2019area di ricerca del sito della Commissione europea dedicato ai contenzioni di Stato. Abbiamo contattato sia la Commissione europea sia il dipartimento per le Politiche europee ma non abbiamo ancora ottenuto risposta.\n\nDi Maio \u00e8 molto impreciso quando parla di \u00abinceneritori\u00bb. La legge di Stabilit\u00e0 2016 riguardava gli impianti a bioenergie di cui, come abbiamo visto, fanno parte i termovalorizzatori, ma non gli inceneritori. Potrebbe non essere solo una svista terminologica: annunciare di aver cancellato gli incentivi per gli inceneritori, assai pi\u00f9 inquinanti dei termovalorizzatori, ha un impatto comunicativo maggiore per un movimento politico che si propone come ambientalista. Tuttavia, la norma cancellata non ha nulla a che fare con gli inceneritori, come abbiamo verificato.\n\nSe \u00e8 poi vero che il M5s \u00e8 responsabile dell\u2019emendamento relativo agli incentivi (a firma della senatrice Wilma Moronese), pu\u00f2 essere impreciso affermare che con il governo Renzi la \u00abproroga degli incentivi per gli inceneritori\u00bb era prevista fino al 2021. In realt\u00e0, era prevista fino al 2020.\n\n\u00c8 poi impossibile verificare con certezza se - e soprattutto in che termini - una procedura di pre-infrazione fosse gi\u00e0 stata avviata dall'Ue, visto che le informazioni contenute nel sistema Eu Pilot non sono pubbliche.\n\nIl leader del M5s sbaglia, e non di poco, a parlare di inceneritori. La norma a cui fa riferimento riguarda impianti a bioenergie, che sono una cosa molto diversa (anche dai termovalorizzatori). Il leader del M5s ha invece ragione a sostenere che l\u2019abrogazione sia effetto di una proposta di modifica del suo partito.\n\nInoltre, secondo il ministro del Lavoro, una procedura di pre-infrazione sul tema era gi\u00e0 stata avviata dall\u2019Europa da mesi. Quest'ultimo aspetto non \u00e8 verificabile, soprattutto per quanto riguarda i dettagli. Da quanto riporta il Dipartimento per le politiche europee sembra che una procedura fosse in corso - il caso State Aid 48926 (2017/N) - ma non possiamo sapere se la cancellazione degli incentivi fosse l'unica strada percorribile secondo la Commissione.", "lang": "it"}