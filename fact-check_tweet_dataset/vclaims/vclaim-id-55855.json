{"title": "No, a maggio Salvini non \u00e8 stato in tv il doppio di Conte", "subtitle": "", "author": "pagellapolitica.it", "date": null, "vclaim_id": "vclaim-id-55855", "url": "https://pagellapolitica.it/dichiarazioni/8655/no-a-maggio-salvini-non-e-stato-in-tv-il-doppio-di-conte", "vclaim": "Aiutaci a migliorare Pagella Politica! Partecipa al nostro breve sondaggio (servono 5 minuti), del tutto anonimo. Potremo conoscere meglio il nostro pubblico, migliorare quello che facciamo e come lo facciamo\n\nI dati sulle apparizioni televisive di maggio sono contenuti nel rapporto dell\u2019Agcom, l\u2019Autorit\u00e0 per le garanzie nelle comunicazioni, \u201cPluralismo politico-istituzionale in televisione 1-31 maggio\u201d, che prende in considerazione i telegiornali e i programmi extra-tg dei canali Rai, Mediaset, La7 e Sky.\n\nDalla nostra analisi (qui sono consultabili i calcoli) risulta che Conte sia stato complessivamente in tv \u2013 come detto tra tg e programmi extra-tg delle reti Rai, Mediaset, La7 e Sky \u2013 per 16 ore, 41 minuti e 1 secondo. Salvini invece \u00e8 stato in tv per 12 ore, 45 minuti e 46 secondi: quasi 4 ore in meno rispetto al presidente del Consiglio.\n\nSe poi guardiamo alle sottosezioni, Conte risulta ampiamente primo in quella dei telegiornali, con pi\u00f9 di 7 ore e mezza contro le tre ore e pochi minuti di Salvini, mentre Salvini vince \u2013 ma di poco \u2013 la sfida nei programmi extra-tg, con 9 ore e 41 minuti contro le 9 ore e 9 minuti di Conte.\n\nNei programmi extra-tg Conte arriva poi davanti a Salvini su Ra1, RaiNews, Tgcom24 (qui Salvini non appare) e SkyTg24. Salvini invece risulta primo su Rai2 (dove non appare Conte), Rai3, Rete4, Canale5 (dove non appare Conte) e La7. In quest\u2019ultima da sola Salvini ha collezionato pi\u00f9 di 3 ore di apparizioni televisive, contro l\u2019ora e mezza scarsa di Conte.\n\nBisogna infatti escludere i canali s:guardiamo cio\u00e8 ai programmi Rai senza Rainews, Mediaset senza Tgcom24, e La7. In questo caso Salvini risulterebbe avere quasi 9 ore di presenza (8h 55m e 48s) contro le sei ore e un quarto (6h 16m 55s) di Conte.\n\nGiulia Grillo, deputata del M5s ed ex ministro della Salute, ha scritto il 22 giugno su Facebook che Salvini \u00e8 stato in tv pi\u00f9 di chiunque altro e ha totalizzato apparizioni sul piccolo schermo per un tempo quasi doppio rispetto al presidente del Consiglio Giuseppe Conte.\n\nDai nostri calcoli, basati sui dati Agcom relativi a maggio, l\u2019affermazione risulta sbagliata: Conte \u00e8 stato in tv per pi\u00f9 di 16 ore e 40 minuti, contro le 12 ore e 45 minuti di Salvini.\n\nSalvini risulta davanti a Conte (comunque non del doppio) solo se prendessimo in considerazione i telegiornali e i programmi della Rai, ma senza Rainews, di Mediaset, ma senza Tgcom24, de La7 e non di SkyTg24. Insomma solo la tv \u201cgeneralista\u201d e non i canali .", "lang": "it"}