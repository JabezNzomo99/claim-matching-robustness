{"title": "Czy krakowskie B\u0142onia s\u0105 za ma\u0142e na organizacj\u0119 \u015awiatowych Dni M\u0142odzie\u017cy?", "subtitle": "Czy krakowskie B\u0142onia s\u0105 za ma\u0142e na organizacj\u0119 \u015awiatowych Dni M\u0142odzie\u017cy? Sprawdzamy co na ten temat powiedzia\u0142 Jaros\u0142aw Zieli\u0144ski.", "author": "demagog.org.pl", "date": null, "vclaim_id": "vclaim-id-11241", "url": "https://demagog.org.pl/wypowiedzi/czy-krakowskie-blonia-sa-za-male-na-organizacje-swiatowych-dni-mlodziezy/", "vclaim": "Zgodnie z informacjami o stanie przygotowa\u0144 miejsc wydarze\u0144 centralnych \u015awiatowych Dni M\u0142odzie\u017cy Krak\u00f3w 2016 opublikowanymi 15 kwietnia 2016 roku przez zesp\u00f3\u0142 odpowiedzialny za przygotowanie miejsc wydarze\u0144 centralnych, krakowskie B\u0142onia b\u0119d\u0105 miejscem trzech pierwszych du\u017cych spotka\u0144 przyby\u0142ych pielgrzym\u00f3w: ceremonii otwarcia we wtorek 26 lipca, w kt\u00f3rej mo\u017ce wzi\u0105\u0107 udzia\u0142 ok. 500 tys. m\u0142odych pielgrzym\u00f3w, powitania papie\u017ca Franciszka w czwartek 28 lipca z udzia\u0142em ok. 800 tys. os\u00f3b oraz Drogi Krzy\u017cowej w pi\u0105tek 29 lipca, w kt\u00f3rej mo\u017ce uczestniczy\u0107 nawet 1 mln os\u00f3b.\n\nJak obliczyli sami organizatorzy: \u201cWraz z Parkiem Jordana i star\u0105 Cracovi\u0105, powierzchnia B\u0142o\u0144 wynosi 417 018 m kw. Przyjmuj\u0105c, \u017ce na jedn\u0105 osob\u0119 przypada 0,5 m kw., nale\u017cy uzna\u0107, \u017ce na tym terenie zmie\u015bci si\u0119 834 036 os\u00f3b. Przy wsp\u00f3\u0142czynniku 0,6 m kw/os. warto\u015b\u0107 ta zmniejsza si\u0119 do 695 030 os\u00f3b. To oznacza, \u017ce jest to miejsce zdecydowanie za ma\u0142e, nawet przy uwzgl\u0119dnieniu okolicznych teren\u00f3w, na organizacj\u0119 pozosta\u0142ych dw\u00f3ch spotka\u0144 \u015aDM.\u201d\n\nPozosta\u0142e dwa spotkania, w kt\u00f3rych wed\u0142ug szacunk\u00f3w organizator\u00f3w mo\u017ce wzi\u0105\u0107 udzia\u0142 nawet 1,5-1,8 mln pielgrzym\u00f3w, odb\u0119d\u0105 si\u0119 na Campus Misericordiae w podkrakowskich Brzegach.", "lang": "pl"}