{"title": "Nei, Oslo-politiet har ikke erkl\u00e6rt at de har tapt byen p\u00e5 grunn av islam", "subtitle": "Politiet i Oslo avviser at de har mistet kontroll over byen og at islam har tatt over: - Det finnes ingen omr\u00e5der i Oslo hvor politiet ikke arbeider og patruljerer i ordin\u00e6r tjeneste.", "author": "www.faktisk.no", "date": null, "vclaim_id": "vclaim-id-6233", "url": "https://www.faktisk.no/faktasjekker/Y5p/nei-oslo-politiet-har-ikke-erklaert-at-de-har-tapt-byen-pa-grunn-av-islam", "vclaim": "Oslo regnes som en av verdens tryggeste hovedsteder. Likevel dukker det stadig opp et engelskspr\u00e5klig blogginnlegg hvor det hevdes at politiet erkl\u00e6rer at de har tapt byen, og at islam har overtatt. P\u00e5standene omhandler Gr\u00f8nland, et omr\u00e5de \u00f8st for Oslo sentrum. I blogginnlegget st\u00e5r det:\n\nIf\u00f8lge Aftenposten ser det ut til at det var nettstedet PoqariNews (versjon av saken lagret 4. januar 2016) som f\u00f8rst publiserte teksten. Den har en del fellestrekk med et innlegg publisert p\u00e5 den innvandringskritiske bloggen Gates of Vienna. Der takkes den norske bloggeren Fjordman for \u00e5 ha bidratt med bakgrunnsmateriale.\n\nPoqariNews eksisterer ikke lenger, men blogginnlegget lever i h\u00f8yeste grad videre. 10. september 2017 ble det igjen publisert av det Trump-vennlige, amerikanske nettstedet Siden da har p\u00e5standen om at politiet i Oslo erkl\u00e6rer \u00e5 ha tapt byen, blitt delt mange tusen ganger i sosiale medier.\n\nBlant nettstedene som har publisert teksten er , og . Facebook-gruppene RightAlerts.com og The Tea Party har delt saken til Occupy Deplorables med millioner av f\u00f8lgere.\n\nMange nordmenn har protestert mot inntrykket som blir skapt av Gr\u00f8nland og Oslo. Politisk r\u00e5dgiver for innvandrings- og integreringsminister Sylvi Listhaug (Frp), Espen Teigen, var blant dem som reagerte p\u00e5 Twitter:\n\nI de fleste tilfeller deles en versjon med bilde av tidligere leder av seksjon for volds-og seksualforbrytelser i Oslo politidistrikt, Hanne Kristin Rohde. Nettstedet har imidlertid brukt et bilde av en gruppe menn som jubler over et brennende norsk flagg.\n\nBildet er ikke fra Gr\u00f8nland i Oslo, slik man kan f\u00e5 inntrykk av. If\u00f8lge denne saken i Aftenposten, ble bildet tatt av bildebyr\u00e5et AFP i Lahore i Pakistan i oktober 2011, da et titalls personer demonstrerte mot avisens publisering av Muhammed-karikaturene.\n\nI blogginnlegget kommer det flere p\u00e5stander om voldtekter, vold og innvandring i Gr\u00f8nlandsomr\u00e5det og i Oslo. Faktisk.no har valgt \u00e5 faktasjekke tittelen:\n\nDet henvises til to saker fra Aftenposten i blogginnlegget. Den ene er sannsynligvis opphav til p\u00e5standen om at politiet i Oslo skal ha erkl\u00e6rt at de har \u00abtapt byen\u00bb. Da Aftenposten intervjuet ransofferet Sturla N\u00f8stvik i 2011, fortalte han at han ble opps\u00f8kt av politiet p\u00e5 legevakten etter det grove ranet. I artikkelen st\u00e5r det:\n\nN\u00f8stvik selv er sitert p\u00e5 f\u00f8lgende:\n\n\u00abVi har tapt byen\u00bb er ogs\u00e5 overskriften i det originale blogginnlegget fra PoqariNews. Det var imidlertid ikke politiet i Oslo som uttalte seg til Aftenposten, men et ransoffer som gjenga hva frustrerte politifolk skal ha sagt til ham.\n\nOgs\u00e5 politiet har undret seg over hvor denne p\u00e5standen stammer fra. I et intervju med Aftenposten i 2016 fortalte visepolitimester Sveinung Sponheim at politiet allerede i 2011 unders\u00f8kte om noen av deres ansatte hadde sagt at de f\u00f8lte at \u00abbyen var tapt\u00bb:\n\nEtter masseovergrepene i K\u00f6ln p\u00e5 nytt\u00e5rsaften i 2016, hvor politiet i etterkant mottok over 1000 meldinger om ran, trusler eller seksuell trakassering, ble blogginnlegget igjen mye spredt. Da den amerikanske anti-islamske aktivisten Pamela Geller delte innlegget p\u00e5 Twitter, svarte Oslo politidistrikt raskt:\n\nPolitikvinnen det er bilde av, og som blir brukt som \u00abkilde\u00bb i blogginnlegget, er Hanne Kristin Rohde. Hun sluttet som leder for seksjon for volds- og seksualforbrytelser i Oslo politidistrikt sommeren 2014. N\u00e5 er Rohde foredragsholder, skj\u00f8nnlitter\u00e6r forfatter og ekspert i TV-programmet \u00c5sted Norge p\u00e5 TV 2.\n\nIf\u00f8lge Occupy Deplorables tar \u00abpolititjenestekvinnen et ti \u00e5r langt tilbakeblikk p\u00e5 voldtekt i Oslo\u00bb. Det stemmer ikke. Intervjuet NRK gjorde med Rohde ble publisert 15. april 2009. Hun uttalte seg da om overfallsvoldtekter som hadde skjedd i Oslo de tre siste \u00e5rene, alts\u00e5 i perioden 2006\u201308. Rohde sa f\u00f8lgende til NRK:\n\nN\u00e5r reporteren sp\u00f8r henne om de har noen tilfeller hvor etniske nordmenn har beg\u00e5tt slike overfallsvoldtekter, svarer hun:\n\nRohde var kjent for \u00e5 v\u00e6re en t\u00f8ff og frittalende politileder, og uttalelsene hun kom med f\u00f8rte til en stor debatt om overfallsvoldtekter og innvandrere. De neste to \u00e5rene skrev norske medier gjentatte ganger at \u00aballe overfallsvoldtekter blir beg\u00e5tt av menn med utenlandsk bakgrunn\u00bb.\n\nBlogger Gunnar Tjomlid faktasjekket denne p\u00e5standen i 2011. Han brukte politiets egne rapporter til \u00e5 p\u00e5vise at det umulig kunne stemme at alle overfallsvoldtekter ble beg\u00e5tt av utenlandske menn:\n\nKildene i blogginnlegget om at politiet har tapt byen er alts\u00e5 to artikler i Aftenposten fra 2010 og 2011, og et intervju NRK gjorde med en tidligere politileder i 2009. Opphavet til p\u00e5standen om at politiet erkl\u00e6rer \u00e5 ha tapt byen, er etter alt \u00e5 d\u00f8mme noe et ransoffer p\u00e5st\u00e5r at politiet skal ha sagt til ham i 2011.\n\nFaktisk.no har bedt politiet om tall som viser utviklingen i kriminalitet p\u00e5 Gr\u00f8nland de siste seks \u00e5rene. Politiets rapporter tar imidlertid bare for seg Oslo som helhet. If\u00f8lge \u00e5rsrapporten ble det i 2016 registrert det laveste antall anmeldelser p\u00e5 14 \u00e5r. Fra 2003 til 2016 gikk antall anmeldelser ned med 29 prosent, if\u00f8lge politiet.\n\nG\u00e5r man n\u00e6rmere inn i statistikken ser man at det var en \u00f8kning i anmeldte voldtekter og voldtektsfors\u00f8k p\u00e5 16 prosent fra 2011 til 2016. Hvor mange av disse som var overfallsvoldtekter, er ikke registrert.\n\nAntall anmeldelser for vold \u00f8kte med 16 prosent fra 2015 til 2016, mens det var 18 prosent f\u00e6rre anmeldelser for ran. Rapporten for f\u00f8rste halv\u00e5r 2017 bekrefter trenden med nedgang i antall anmeldelser totalt. Anmeldelser av ran \u00f8kte med 11 prosent etter et lavt antall i f\u00f8rste halv\u00e5r 2016. Antall anmeldelser for voldtekt og fors\u00f8k p\u00e5 voldtekt var uendret.\n\nFaktisk.no har ogs\u00e5 snakket med politioverbetjent og teamleder for Gatepatruljen p\u00e5 Gr\u00f8nland politistasjon, Jan Erik Bresil. Som operativ politimann, kjenner han seg ikke igjen i p\u00e5standen om at \u00abbyen er tapt\u00bb:\n\nBresil understreker likevel at det er viktig \u00e5 nyansere politiets opplevelser:\n\nBresil opplyser at politiet i disse milj\u00f8ene jevnlig beslaglegger skytev\u00e5pen, kniver og macheter. Han understreker at nesten alle ran og voldshandlinger i slike milj\u00f8er er interne oppgj\u00f8r og i liten grad retter seg mot tilfeldig forbipasserende.\n\nIf\u00f8lge Bresil kan ikke milj\u00f8ene p\u00e5 Gr\u00f8nland og T\u00f8yen knyttes opp mot en enkelt religion eller etnisitet:\n\nFaktisk.no kjenner til at det i fjor ble levert et internt notat til Oslo-politiets ledelse hvor en polititjenestemann i operativ tjeneste beskrev forholdene i bydel Gamle Oslo som t\u00f8ffere enn tidligere. I notatet ble det blant annet hevdet at visse personer av nordafrikansk eller arabisk herkomst i st\u00f8rre grad enn tidligere ikke anerkjenner politiet som lovlig ut\u00f8ver av tvangsmakt.\n\nPolitiet i Oslo ved kommunikasjonsr\u00e5dgiver Silje Tamara Daugstad svarer f\u00f8lgende n\u00e5r Faktisk.no ber om en kommentar til notatet:", "lang": "no"}