{"title": "No, non saranno tassate solo le auto aziendali inquinanti", "subtitle": "", "author": "pagellapolitica.it", "date": null, "vclaim_id": "vclaim-id-27382", "url": "https://pagellapolitica.it/dichiarazioni/8439/no-non-saranno-tassate-solo-le-auto-aziendali-inquinanti", "vclaim": "In base alle normative vigenti nel nostro Paese, come spiega nel dettaglio un approfondimento del 2016 di Confindustria intitolato \u201cFiscalit\u00e0 delle auto aziendali\u201d, lo Stato stabilisce che il 30 per cento dell\u2019utilizzo delle auto concesse in uso promiscuo (cio\u00e8 sia ad uso lavorativo sia ad uso personale) \u00e8 per scopi personali.\n\nQuesta percentuale del valore del benefit \u00e8 dunque inclusa nel calcolo della busta paga ed \u00e8 tassata con le stesse aliquote applicabili al reddito da lavoro.\n\nDa questi aumenti, specifica il testo, sono escluse le auto aziendali utilizzate dagli agenti e rappresentanti di commercio, e i veicoli a trazione elettrica o a trazione ibrida termoelettrica. Per quest\u2019ultima categoria, la percentuale considerata a uso personale resta al 30 per cento.\n\nNon \u00e8 vero dunque che il governo vuole intervenire \u2013 come dice Di Maio \u2013 solo sulla fiscalit\u00e0 delle auto aziendali inquinanti. Fatta eccezione per le auto elettriche e le ibride, e quelle dei rappresentanti di commercio, la modifica coinvolge tutte le auto aziendali a uso promiscuo.\n\nAttualmente, questa percentuale \u00e8 del 30 per cento, ma il governo vuole alzarla al 60 per cento per tutte le auto aziendali a uso promiscuo che emettono fino a 160 grammi di Co2 per chilometro e al 100 per cento per i veicoli considerati inquinanti, perch\u00e9 superano questa soglia.\n\nGli aumenti coinvolgeranno quindi tutte le auto aziendali a uso lavorativo e personale, fatta eccezione per quelle elettriche e ibride, e quelle dei rappresentanti di commercio.", "lang": "it"}