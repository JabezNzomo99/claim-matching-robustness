{"title": "Mattarella, la Costituzione e l'obbligo di firmare le leggi che non hanno vizi", "subtitle": "Il capo dello Stato deve davvero sempre firmare un testo se non presenta vizi di incostituzionalit\u00e0? I precedenti e una verifica complessiva", "author": "www.agi.it", "date": null, "vclaim_id": "vclaim-id-10013", "url": "https://www.agi.it/fact-checking/mattarella_obbligo_firma_leggi_costituzione-2307109/news/2017-10-31/", "vclaim": "l Presidente della Repubblica Sergio Mattarella ha incontrato il 26 ottobre al Quirinale alcuni studenti delle scuole secondarie di primo grado. Rispondendo a una domanda di uno studente su \u201ccome si comporta quando gli capita di dover firmare degli atti che non gli piacciono\u201d \u2013 tema di forte attualit\u00e0 per via della legge elettorale e delle richieste del M5S al Capo dello Stato perch\u00e9 non firmi \u2013 Mattarella ha affermato: \u201cC\u2019\u00e8 un caso in cui posso, anzi devo, non firmare: quando arrivano leggi o atti amministrativi che contrastano palesemente, in maniera chiara, con la Costituzione. Ma in tutti gli altri casi non contano le mie idee [\u2026]: ho l\u2019obbligo di firmare\u201d.\n\n\u201cLa promulgazione \u00e8 una sorta di atto di controllo\u201d, prosegue il Berti. \u201cLa promulgazione \u00e8 doverosa e ci\u00f2 mette in evidenza l\u2019assenza di ogni potere di intervento da parte del Presidente della Repubblica in ordine al contenuto discrezionale della legge\u201d. E ancora, \u201cil Presidente della Repubblica non esprime una volont\u00e0 legislativa\u201d.\n\n\u00c8 importante tenere a mente che, in questo territorio, bisogna lasciarsi guidare non dal testo ma dall\u2019interpretazione della Costituzione. Visto che qualsiasi valutazione politica sull\u2019atto legislativo \u00e8 preclusa al Presidente della Repubblica, secondo l\u2019interpretazione accettata da tutti l\u2019unico metro di giudizio che \u00e8 consentito al Colle \u00e8 l\u2019incostituzionalit\u00e0 (grave, oltretutto).\n\nMattarella ha esercitato la sua facolt\u00e0 di non firmare una legge per la prima volta pochi giorni fa, il 27 ottobre. Il Presidente della Repubblica non ha infatti firmato la legge contenente \u201cMisure per contrastare il finanziamento delle imprese produttrici di mine antipersona, di munizioni e submunizioni a grappolo\u201d in quanto palesemente incostituzionale.\n\nIl 29 marzo 2002 (governo Berlusconi II) fu poi rinviata una legge di conversione di un decreto legge in materia di zootecnica. Il 5 novembre dello stesso anno Ciampi rinvi\u00f2 una legge in materia di incompatibilit\u00e0 dei consiglieri regionali. Il 10 aprile 2003 fu rinviata \u2013 per dubbi sulla copertura finanziaria, che \u00e8 richiesta dall\u2019art. 81 co.3 cost. \u2013 la legge codiddetta \u201cSemplificazione 2001\u201d.\n\nMattarella ha ragione sia sulla sua facolt\u00e0 di non firmare alcune leggi ritenute palesemente incostituzionali, sia sul dovere generale che ha il Quirinale di promulgare le norme. Qualsiasi valutazione discrezionale sul contenuto gli \u00e8 infatti preclusa, il rinvio alle Camere \u00e8 possibile solo per motivi formali ed evidenti, e comunque non pu\u00f2 essere fatto pi\u00f9 di una volta per la stessa legge.", "lang": "it"}