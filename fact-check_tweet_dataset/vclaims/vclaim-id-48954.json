{"title": "Boccia sbaglia sui contagi e morti da Covid-19 sul lavoro", "subtitle": "", "author": "pagellapolitica.it", "date": null, "vclaim_id": "vclaim-id-48954", "url": "https://pagellapolitica.it/dichiarazioni/8609/boccia-sbaglia-sui-contagi-e-morti-da-covid-19-sul-lavoro", "vclaim": "\u00abGli ultimi dati dell\u2019Inail dicono che 300 persone al giorno in Italia si contagiano sul posto di lavoro e dieci muoiono. E il lockdown si \u00e8 allentato da una settimana soltanto\u00bb\n\n\u00abGli ultimi dati dell\u2019Inail dicono che 300 persone al giorno in Italia si contagiano sul posto di lavoro e dieci muoiono. E il lockdown si \u00e8 allentato da una settimana soltanto\u00bb, ha detto Boccia. \u00abSe si parte senza regole e senza protocolli chi si assumer\u00e0 la responsabilit\u00e0 di tutelare la salute dei lavoratori?\u00bb.\n\nAl di l\u00e0 del condivisibile invito alla prudenza, che cosa dicono davvero i dati dell\u2019Inail? Abbiamo verificato e il ministro \u00e8 impreciso.\n\nL\u20198 maggio \u2013 il giorno prima dell\u2019intervista di Boccia al Corriere \u2013 l\u2019Istituto nazionale per l'assicurazione contro gli infortuni sul lavoro (Inail) ha pubblicato un rapporto sulle denunce di contagio da coronavirus che gli sono arrivate tra la fine di febbraio e il 4 maggio 2020, il giorno di inizio della cosiddetta \u201cFase 2\u201d.\n\nQueste rilevazioni \u2013 seppure indicative \u2013 sono per il momento provvisorie e non sono confrontabili con i dati dell\u2019Istituto superiore di sanit\u00e0 (Iss), dal momento che l\u2019Inail si concentra solo sui suoi lavoratori assicurati. Restano cos\u00ec escluse categorie importantissime come medici di famiglia, medici liberi professionisti e farmacisti.\n\nIl 30 aprile l\u2019Inail aveva infatti pubblicato un primo rapporto sulle denunce da contagio sul lavoro, secondo cui fino al 21 aprile erano state 28.381: 8.971 unit\u00e0 in meno rispetto a quelle conteggiate dall\u2019Inail al 4 maggio scorso. Dunque possiamo ricavare che nei 14 giorni che vanno dal 21 aprile al 4 maggio la media giornaliera \u00e8 stata di circa 640 denunce di contagio.\n\nIn base alle rilevazioni Inail, da fine febbraio al 4 maggio 2020 le denunce di infortunio con esito mortale a seguito di Covid-19 sono state 129 (di cui il 43 per cento a marzo e il 57 per cento ad aprile): una media di meno di due decessi al giorno se si contano i giorni tra fine febbraio e il 4 maggio. Cifre molto pi\u00f9 basse di quelle indicate da Boccia.\n\nStiamo parlando ovviamente di un sottoinsieme dei dati, come suggerito anche dall\u2019Inail: basti pensare che secondo i dati della Protezione civile, dal 21 aprile al 4 maggio i deceduti confermati tra i contagi di nuovo coronavirus sono passati da 24.648 a 29.079 (+4.431), mentre dall\u2019inizio del contagio all\u201911 maggio le morti confermate sono state 30.739 (oltre 238 volte il dato denunciato all\u2019Inail).\n\nSecondo i dati Inail, l\u2019analisi per professione delle denunce di contagio vede la categoria dei \u201ctecnici della salute\u201d (che comprende, per esempio, gli infermieri e i fisioterapisti) come quella pi\u00f9 colpita, con il 43,7 per cento dei casi, seguita da quella degli operatori socio-sanitari (che forniscono supporto infermieristico) con il 20,8 per cento e da quella di alcune categorie di medici (quelli che non sono di famiglia o liberi professionisti) con il 12,3 per cento (Grafico 2).\n\nPer quanto riguarda i decessi, qui circa la met\u00e0 riguarda il personale sanitario e socio-assistenziale. Nel dettaglio, il 18,6 per cento delle morti denunciate all\u2019Inail riguarda i tecnici della salute, e l\u201911,9 per cento a testa gli operatori socio-sanitari e i medici.\n\nRibadiamo comunque che tutti questi dati non monitorano le categorie dei medici di famiglia, dei medici liberi professionisti e dei farmacisti. Dunque la ripartizione tra le varie categorie di lavoratori dei contagi e dei decessi legati all\u2019epidemia di Covid-19, se basata sui dati Inail, \u00e8 parziale e poco affidabile per trarre conclusioni a livello nazionale, seppure utile per avere indicazioni sui lavoratori pi\u00f9 colpiti.\n\nSecondo Francesco Boccia (Pd), \u00abgli ultimi dati dell\u2019Inail dicono che 300 persone al giorno in Italia si contagiano sul posto di lavoro e dieci muoiono. E il lockdown si \u00e8 allentato da una settimana soltanto\u00bb.\n\nIn secondo luogo, Boccia \u00e8 impreciso anche sulle morti. Da fine febbraio al 4 maggio l\u2019Inail ha ricevuto 129 denunce con esito mortale tra i contagi da coronavirus: una media di due al giorno (e non dieci).\n\nInoltre, \u00e8 necessario sottolineare che questi dati riguardano per la maggior parte dei casi alcune categorie di medici, infermieri e operatori socio-sanitari: oltre il 73 per cento delle denunce e circa la met\u00e0 dei decessi.\n\nIn ogni caso le statistiche Inail vanno per\u00f2 letti con molta cautela: sono una sottostima dei casi reali (per esempio, non tengono in considerazione intere categorie come i medici di famiglia, i medici liberi professionisti e i farmacisti), sono provvisori e non sono sovrapponibili con quelli dell\u2019Istituto superiore di sanit\u00e0.", "lang": "it"}