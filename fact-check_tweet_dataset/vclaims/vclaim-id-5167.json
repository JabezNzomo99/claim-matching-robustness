{"title": "Podatek spadkowy od wielkich maj\u0105tk\u00f3w - zmiany PiS", "subtitle": "Adrian Zandberg wskaza\u0142, \u017ce podatek spadkowy oraz kwestia podatku dochodowego zosta\u0142y zmienione przez PiS. Sprawdzamy, co m\u00f3wi\u0142 Adrian Zandberg.", "author": "demagog.org.pl", "date": null, "vclaim_id": "vclaim-id-5167", "url": "https://demagog.org.pl/wypowiedzi/podatek-spadkowy-od-wielkich-majatkow-zmiany-pis/", "vclaim": "W okresie rz\u0105d\u00f3w Prawa i Sprawiedliwo\u015bci dosz\u0142o do uchwalenia ustawy z dnia 16 listopada 2006 r. o zmianie ustawy o podatku dochodowym od os\u00f3b fizycznych oraz o zmianie niekt\u00f3rych innych ustaw, kt\u00f3ra doprowadzi\u0142a do powstania nowej skali podatkowej wprowadzaj\u0105c dwie nowe stawki podatkowe 18 i 32 procent, likwiduj\u0105c jednocze\u015bnie najwy\u017csz\u0105 stawk\u0119 40 procent. Przepisy kt\u00f3re doprowadzi\u0142y do zmiany wesz\u0142y w \u017cycie 1 stycznia 2009 roku.\n\n Ustawa o podatku od spadk\u00f3w i darowizn zosta\u0142a znowelizowana 16 listopada 2006r. W nowelizacji dodano art. 4a kt\u00f3ry brzmi: \u201cArt. 4a. 1. Zwalnia si\u0119 od podatku nabycie w\u0142asno\u015bci rzeczy lub praw maj\u0105tkowych przez ma\u0142\u017conka, zst\u0119pnych, wst\u0119pnych, pasierba, rodze\u0144stwo, ojczyma i macoch\u0119, je\u017celi:\n\n 1) zg\u0142osz\u0105 nabycie w\u0142asno\u015bci rzeczy lub praw maj\u0105tkowych w\u0142a\u015bciwemu naczelnikowi urz\u0119du skarbowego w terminie miesi\u0105ca od dnia powstania obowi\u0105zku podatkowego powsta\u0142ego na podstawie art. 6 ust. 1 pkt 2-8 i ust. 2, a w przypadku nabycia w drodze dziedziczenia w terminie miesi\u0105ca od dnia uprawomocnienia si\u0119 orzeczenia s\u0105du stwierdzaj\u0105cego nabycie spadku, z zastrze\u017ceniem ust. 2 i 4\u201d\n\n Jedynie osoby spokrewnione w spos\u00f3b wskazany w ustawie i kt\u00f3re zg\u0142osz\u0105 nabycia w\u0142asno\u015bci rzeczy by\u0142y zwalniane z podatku spadkowego.", "lang": "pl"}