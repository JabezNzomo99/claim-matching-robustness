{"title": "Nei, det blir ikke 50 000 f\u00e6rre br\u00f8d hvert \u00e5r i all evighet hvis man bygger Ikea p\u00e5 Vestby", "subtitle": "Regnestykket til Vedum er isolert sett riktig, men han ser helt bort fra forutsetningen for at Ikea f\u00e5r bygge p\u00e5 dyrket mark.", "author": "www.faktisk.no", "date": null, "vclaim_id": "vclaim-id-20491", "url": "https://www.faktisk.no/faktasjekker/jW/nei-det-blir-ikke-50-000-faerre-brod-hvert-ar-i-all-evighet-hvis-man-bygger-ikea-pa-vestby", "vclaim": "Vedum snakket i sin tale til landsm\u00f8tet varmt om \u00e5 bevare matjord og viste til den omstridte byggingen av et nytt Ikea-varehus p\u00e5 Delijordet i Vestby. If\u00f8lge Sp-lederen vil nedbygging av 50 dekar (50 000 kvadratmeter) matjord f\u00f8re til en nedgang i kornproduksjonen som tilsvarer 50 000 br\u00f8d \u00e5rlig.\n\nN\u00e5r Faktisk.no sp\u00f8r Vedum om dokumentasjon for p\u00e5standen, skriver hans r\u00e5dgiver Anne Marie Aanerud i en e-post:\n\nHun sender ogs\u00e5 en lenke til denne saken som Statistisk sentralbyr\u00e5 (SSB) publiserte i 2015. Der st\u00e5r det at 2015 var et godt korn\u00e5r, og at gjennomsnittlig avling av hvete var p\u00e5 559 kilo per dekar, som var 67 kilo mer enn \u00e5ret f\u00f8r. I perioden 1995\u20132016 har gjennomsnittlig avling av hvete per dekar v\u00e6rt 444 kilo, viser tall fra SSB.\n\nDelijordet i Vestby har imidlertid matjord av sv\u00e6rt god kvalitet, s\u00e5 Sp legger til grunn at det produseres rundt 500 kilo hvete per dekar. Tomten er p\u00e5 70 dekar, og ikke 50 dekar, slik Vedum sa i landsm\u00f8tetalen.\n\u2022 Sp har valgt \u00e5 nedjustere tallet til 50 000 for \u00e5 \u00abunng\u00e5 \u00e5 bli anklaget for \u00e5 overdrive\u00bb, if\u00f8lge Aanerud.\n\nNorsk institutt for bio\u00f8konomi (NIBIO) har gjennomf\u00f8rt unders\u00f8kelser av kornavlingene p\u00e5 Delijordet. Unders\u00f8kelsene er gjort p\u00e5 oppdrag fra Ikea Eiendom Holding AS og Statens vegvesen, som skal bygge ny E18 i Follo.\n\nRapporten viser if\u00f8lge forfatter og seniorforsker Trond Knapp Haraldsen at en avling p\u00e5 500 kilo hvete per dekar er et konservativt anslag i forhold til de avlingene som er registrert. Han minner imidlertid om at b\u00e5de 2014 og 2015 var gode korn\u00e5r, mens tallene for 2016 enn\u00e5 ikke er klare.\n\nFylkesmannen i Vestfold har publisert statstikk for kornproduksjon brutt ned p\u00e5 hver enkelt kommune. Disse tallene viser at det i Vestby ble produsert i snitt 623 kilo hvete per dekar i 2015. S\u00e5 langt virker alts\u00e5 Vedums regnestykke \u00e5 stemme.\n\nIf\u00f8lge Haraldsen hopper imidlertid Sp-lederen bukk over ett viktig moment: Gjeldende reguleringsplan for etablering av Ikea Vestby forutsetter jordflytting. Det inneb\u00e6rer at det skal flyttes jord fra det omr\u00e5det hvor varehuset skal bygges, til et nytt omr\u00e5de. Der skal jorda skal bli reetablert som jordbruksareal.\n\nI tillegg til de 70 dekarene jord som skal flyttes, skal det opparbeides ytterligere 70 dekar nytt jordbruksareal. Dette skal skje gjennom omfordeling av jord i omr\u00e5det. Det nye jordbruksarealet p\u00e5 Kjenn blir dermed dobbelt s\u00e5 stort som det gamle p\u00e5 Delijordet.\n\nHaraldsen har v\u00e6rt med p\u00e5 \u00e5 utarbeide en rapport om flytting av jord fra Delijordet og opparbeiding av nytt jordbruksareal p\u00e5 Kjenn. Ogs\u00e5 her er Ikea Holding AS oppdragsgiver. Rapporten konkluderer med at det er mulig \u00e5 gjennomf\u00f8re slik jordflytting:\n\nEtter at planene for et Ikea-varehus p\u00e5 Vestby ble laget, har det ogs\u00e5 kommet en masteroppgave som viser at jordflytting kan gi sv\u00e6rt produktive jordbruksarealer. Haraldsen mener at resultatene fra denne masteroppgaven godtgj\u00f8r at en kan regne med at hveteavlingen ikke vil bli noe mindre etter at jorden er flyttet. Han skriver:\n\nHaraldsen mener ogs\u00e5 at Vedums regnestykke ikke tar hensyn til at hveten som blir dyrket p\u00e5 Delijordet ikke n\u00f8dvendigvis har god nok kvalitet til \u00e5 bli mat for mennesker. If\u00f8lge denne rapporten holdt hveten der matkvalitet i 2014, men ikke i 2015, selv om avlingene var store.\n\nHvor mye av kornet som produseres i Norge som har god nok kvalitet til \u00e5 bli brukt til mat, varierer fra \u00e5r til \u00e5r. If\u00f8lge kornstatistikken til Norske Felleskj\u00f8p SA har andelen for hvete variert fra 19 til 75 prosent de ti siste \u00e5rene. I snitt har 53 prosent av hveten hatt matkvalitet i perioden 2006\u201315, viser tall fra Landbruksdirektoratet.\n\nJord som brukes til dyrking av mat er under sterkt press. De siste ti \u00e5rene har nesten 123 000 dekar dyrka eller dyrkbar jord blitt omdisponert til andre form\u00e5l. Det tilsvarer et areal p\u00e5 st\u00f8rrelse med over 17 000 fotballbaner. Hvorfor har ikke denne jorda blitt flyttet og opparbeidet et annet sted, slik planen er i Vestby?\n\nArnold Arnoldussen jobbet som seksjonsleder for jordsmonn ved Norsk institutt for skog og landskap f\u00f8r han ble pensjonist. Han gjorde i 2013 en litteraturstudie av erfaringer med jordflytting i andre europeiske land.\n\nArnoldussen fant ikke noe som lignet det som skal gj\u00f8res p\u00e5 Vestby. Til Faktisk.no sier han:\n\nSelv om Arnoldussen er kritisk til samfunnsnytten av \u00e5 flytte matjord i Vestby, mener han det er realistisk \u00e5 opprettholde produksjonen av korn p\u00e5 det nye jordbruksarealet p\u00e5 Kjenn:", "lang": "no"}