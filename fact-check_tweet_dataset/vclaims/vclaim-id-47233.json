{"title": "Salvini ha quasi ragione sui disabili e i precari nella scuola", "subtitle": "", "author": "pagellapolitica.it", "date": null, "vclaim_id": "vclaim-id-47233", "url": "https://pagellapolitica.it/dichiarazioni/8653/salvini-ha-quasi-ragione-sui-disabili-e-i-precari-nella-scuola", "vclaim": "\u00abCi sono 260 mila studenti disabili nelle scuole italiane, e ci sono solo 150 mila insegnanti di sostegno, di cui 50 mila precari [...] Gli insegnanti precari, sia di sostegno che delle altre scuole italiane, [...] sono 200 mila\u00bb (min. -1:11:55)\n\nAiutaci a migliorare Pagella Politica! Partecipa al nostro breve sondaggio (servono 5 minuti), del tutto anonimo. Potremo conoscere meglio il nostro pubblico, migliorare quello che facciamo e come lo facciamo\n\nSalvini, lo diciamo subito, sta parlando di come investire risorse pubbliche e sta quindi facendo riferimento alle scuole statali, i cui docenti sono dipendenti pubblici, e non alle scuole non statali, i cui docenti sono invece lavoratori assunti da privati.\n\nGli assunti di ruolo sono 100.080, mentre i posti di sostegno in deroga \u2013 cio\u00e8 quelli autorizzati solo successivamente rispetto al personale assegnato ad inizio anno alle scuole e quindi in costante stato di precariet\u00e0 \u2013 sono 50.529.\n\nLombardia, Sicilia e Toscana sono le regioni che ricorrono di pi\u00f9 a docenti precari. Tra le regioni \u201cvirtuose\u201d c\u2019\u00e8 la Liguria che, a fronte di 2.223 insegnanti di sostegno di ruolo, soltanto 9 sono precari. Rispetto allo scorso anno scolastico, il numero totale di insegnanti di sostegno \u00e8 aumentato di oltre 10 mila unit\u00e0, ma si tratta principalmente di contratti in deroga. Resta invariata la quota di insegnanti di sostegno con contratto di lavoro stabile (100 mila unit\u00e0).\n\nRispetto a quattro anni fa, l\u2019aumento \u00e8 ancora maggiore: nell\u2019anno scolastico 2015-2016, infatti, gli insegnanti di sostegno erano poco meno di 120 mila. Anche in questo caso non \u00e8 dato sapere quanti di questi fossero precari. Il trend \u00e8 chiaro: il numero di insegnanti di sostegno \u00e8 in netto aumento, ma ancora insufficiente a coprire le necessit\u00e0 della scuola italiana.\n\nIn Italia, secondo i dati del rapporto del Miur, gli insegnanti di ruolo sono 669.648 ma nei report del ministero non si fa riferimento a quanti siano quelli precari. Neanche nei database dell\u2019Istat ci sono informazioni utili.\n\nAnche l\u2019attuale ministra, Lucia Azzolina, in un\u2019intervista a Il Sole 24 Ore, ha detto che i docenti precari \u00abnon sono 200 mila\u00bb, come sostiene Matteo Salvini. Secondo la ministra, al settembre 2019 risultavano sottoscritti 109.195 contratti a tempo determinato, di cui oltre 44 mila di sostegno e il prossimo anno si dovrebbero registrare numeri analoghi se non pi\u00f9 bassi.\n\nPerch\u00e9 questa discrepanza tra i dati della ministra e quelli dei sindacati? Maddalena Gissi, leader della Cisl Scuola, citando il report \u201cStabilita\u0300 e dignita\u0300 del lavoro reclutamento, abilitazioni, contratto\u201d, pubblicato dai sindacati nel 2020, ha scritto che il numero fornito dalla ministra \u00e8 soltanto parziale perch\u00e9 si ferma a settembre 2019. In quattro mesi, fino a dicembre 2019, i contratti precari sono quasi raddoppiati arrivando a quota 187.865.\n\nMatteo Salvini ha detto che nelle scuole italiane ci sono 260 mila studenti disabili, e che i 150 mila insegnanti di sostegno (di cui 50 mila precari) attualmente presenti, non sono sufficienti a far fronte alle esigenze reali di questa fascia della popolazione. Il leader della Lega ha aggiunto che gli insegnanti precari in Italia sono \u00ab200 mila\u00bb.", "lang": "it"}