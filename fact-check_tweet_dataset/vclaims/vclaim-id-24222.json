{"title": "Davvero il governo aveva previsto i (pessimi) dati della Commissione Ue?", "subtitle": "Il ministro dell'Economia Giovanni Tria\u00a0ha sostenuto\u00a0che le stime di Bruxelles sull\u2019andamento dell\u2019economia italiana \u00a0corrispondono alle previsioni gi\u00e0 fatte nel Def. Abbiamo verificato", "author": "www.agi.it", "date": "2019-05-09T07:09+0200", "vclaim_id": "vclaim-id-24222", "url": "https://www.agi.it/fact-checking/tria_previsioni_crescita_occupazione-5457750/news/2019-05-09/", "vclaim": "Nel Documento di economia e finanza (Def) 2019, approvato ad aprile, il governo aveva gi\u00e0 fatto retromarcia rispetto alle previsioni (considerate fin da subito troppo ottimistiche da varie istituzioni nazionali e internazionali) contenute prima nel Documento programmatico di bilancio (+1,5%) di ottobre 2018, e poi negli allegati relativi alla legge di Bilancio per il 2019 (+1%) inviati a dicembre 2018 a Bruxelles.\n\nQuesto dipende, spiega Tria nella nota del Mef del 7 maggio, dal fatto che \"la valutazione Ue \u00e8 fatta sempre a politiche invariate e non a legislazione invariata come la nostra. E ricordo che nel Def, approvato dal Governo e dal Parlamento, si chiede di mantenere fermi, aumento dell\u2019Iva o no, gli obiettivi di deficit pubblico\". Quindi, spiega ancora Tria nella nota, \"la Commissione (...) non include gli effetti delle cosiddette clausole di salvaguardia, che tuttavia fanno parte della legislazione vigente\".\n\nSi tratta di quelle clausole che impongono un aumento automatico dell\u2019Iva e delle accise sulla benzina nei prossimi anni, di cui abbiamo scritto spesso nel recente passato (qui e qui, ad esempio). Dunque di nuovo il governo conferma che, se non verranno modificate le leggi che ad oggi sono in vigore, l\u2019aumento dell\u2019Iva e delle accise ci sar\u00e0 e servir\u00e0 appunto a tenere il rapporto deficit/Pil al di sotto del 3%.\n\nLo scostamento (in peggio) rispetto alle previsioni contenute nel Def \u00e8 di 1,1 punti nel 2019 e di 3,9 punti nel 2020, e oltretutto mentre per il governo la situazione del debito dovrebbe migliorare, per la Commissione \u00e8 invece destinata a peggiorare.\n\nDi nuovo per\u00f2 il dato relativo al 2020 \u00e8 influenzato dal fatto che, secondo il Mef, la Commissione non ha tenuto in conto l\u2019aumento dell\u2019Iva e delle accise previsto dalla legislazione vigente.\n\nLa crescita del Pil prevista per l\u2019anno in corso e quello successivo \u00e8 in effetti molto simile. Per il rapporto deficit/Pil la discrepanza maggiore, sul 2020, dipende - pi\u00f9 che da una diversit\u00e0 di previsioni - dal fatto che la Commissione europea non conteggia il previsto aumento dell\u2019Iva l\u2019anno prossimo, mentre quella usata dal governo s\u00ec. Anche sull\u2019occupazione e sulla disoccupazione le previsioni di governo e Commissione sono molto simili.", "lang": "it"}