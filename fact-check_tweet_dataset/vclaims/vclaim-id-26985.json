{"title": "Venezuela: l'Italia \u00e8 l'unica a non aver riconosciuto Guaid\u00f3?", "subtitle": "", "author": "pagellapolitica.it", "date": null, "vclaim_id": "vclaim-id-26985", "url": "https://pagellapolitica.it/dichiarazioni/8173/venezuela-litalia-e-lunica-a-non-aver-riconosciuto-guaido", "vclaim": "Anche limitando le \u00abnazioni europee\u00bb ai soli Paesi della Ue, l\u2019affermazione della leader di Fratelli d\u2019Italia Giorgia Meloni \u00e8 imprecisa. Oltre all\u2019Italia infatti anche altri sei Stati dell\u2019Unione europea (Grecia, Cipro, Irlanda, Romania, Slovacchia e Slovenia) non hanno riconosciuto Juan Guaid\u00f3 quale legittimo presidente del Venezuela, in attesa che vengano indette nuove elezioni presidenziali.\n\nMa \u00e8 corretto dire che l\u2019Italia sia l\u2019unico grande Paese europeo che non ha operato questo riconoscimento ed \u00e8 vero che sia stata la sola Italia a impedire alla Ue di procedere al riconoscimento di Guaid\u00f3.", "lang": "it"}