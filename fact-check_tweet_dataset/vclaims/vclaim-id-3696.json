{"title": "Quanto peser\u00e0 l'addio del Regno Unito sulle casse dell'Unione Europea?", "subtitle": "Abbiamo controllato le dichiarazioni di Matteo Salvini, che ha calcolato una perdita \"tra i 50 e gli 80 miliardi nei prossimi sette anni\"", "author": "www.agi.it", "date": "2018-03-16T07:06+0100", "vclaim_id": "vclaim-id-3696", "url": "https://www.agi.it/fact-checking/matteo_salvini_brexit-3632259/news/2018-03-16/", "vclaim": "Il segretario della Lega, Matteo Salvini, nel corso dell\u2019incontro con la stampa estera dello scorso 14 marzo, ha sottolineato l\u2019importanza della prossima partita sul bilancio dell\u2019Unione europea e ha dichiarato (min. 5.00): \u201cCon la Brexit verranno meno tra i 50 e gli 80 miliardi di contributi netti della Gran Bretagna nei prossimi sette anni\u201d. Si tratta di un\u2019affermazione corretta.\n\nDunque si pu\u00f2 ipotizzare che Salvini, parlando di \u201cprossimi sette anni\u201d intenda il prossimo settennato, in quanto in quello in corso il Regno Unito sta ancora pagando la sua quota e prevede (qui \u00e8 scaricabile il rapporto del parlamento britannico \u201cThe UK's contribution to the EU Budget\u201d, vedi pag. 13) di continuare a pagare \u2013 anche eventualmente dopo la Brexit, prevista per il marzo 2019 \u2013 fino al 2020 incluso.\n\nPer avere un\u2019idea di quanto verr\u00e0 a mancare nel settennato 2021-2027 possiamo allora vedere a quanto \u00e8 ammontata la contribuzione \u201cnetta\u201d del Regno Unito nel bilancio settennale in corso. Con contribuzione \u201cnetta\u201d si intende quanto versato da Londra, meno quanto il Paese ha ricevuto sotto forma di fondi Ue. Va sottratto anche il \u201crebate\u201d, un meccanismo introdotto nel 1985 secondo il quale al Regno Unito viene restituito il 66% del suo squilibrio di bilancio (la differenza tra dato e ricevuto).\n\nNel rapporto \u201cThe UK's contribution to the EU Budget\u201d si trova (p. 10) l\u2019elenco per anno del contributo britannico al bilancio comunitario. I dati relativi al 2016 sono stime e quelli relativi agli anni successive sono previsioni.\n\nLa Brexit resta ancora oggi una questione carica di incognite. Ad esempio, non \u00e8 chiaro in che termini il Regno Unito alla fine decider\u00e0 di rinunciare all\u2019accesso al mercato unico, e quali e quante concessioni sar\u00e0 disposto a fare per mantenere un rapporto comunque privilegiato.\n\nNel suo discorso alla Mansion House dello scorso 2 marzo, la premier Theresa May ha ribadito che \u201cnoi lasceremo il mercato unico\u201d, ha scartato le ipotesi di copiare il modello norvegese o canadese e ha ribadito la necessit\u00e0 di un accordo \u201critagliato\u201d apposta per la Gran Bretagna. Dunque, al momento, non \u00e8 possibile azzardare previsioni fondate.\n\nSalvini ha sostanzialmente ragione: il Regno Unito partecipava al bilancio Ue con un contributo netto vicino agli 80 miliardi in sette anni, e dopo la Brexit quei fondi non ci saranno pi\u00f9. Saranno in parte recuperati tramite il \u201cBrexit bill\u201d, che dovrebbe portare l\u2019ammanco pi\u00f9 vicino ai 50 miliardi, e potrebbero essere ulteriormente ridotti da eventuali altre misure inserite nell\u2019accordo finale. Al momento non \u00e8 comunque possibile prevedere i dettagli, dunque quanto affermato dal segretario leghista \u00e8 la stima pi\u00f9 realistica che si pu\u00f2 fare in base alle informazioni oggi disponibili.", "lang": "it"}