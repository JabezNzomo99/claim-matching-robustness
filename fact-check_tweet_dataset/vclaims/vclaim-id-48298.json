{"title": "S\u00ec, l\u2019Europa fece un\u2019emissione di \u201ceurobond\u201d 45 anni fa", "subtitle": "", "author": "pagellapolitica.it", "date": null, "vclaim_id": "vclaim-id-48298", "url": "https://pagellapolitica.it/dichiarazioni/8585/si-leuropa-fece-unemissione-di-eurobond-45-anni-fa", "vclaim": "Il riferimento di Gentiloni \u00e8 al dibattito delle ultime settimane, dove alcuni Paesi europei \u2013 come Italia, Francia e Spagna \u2013 si sono schierati a favore della creazione di obbligazioni a livello europeo (chiamate anche \u201ccoronabond\u201d o \u201ceurobond\u201d) per fare fronte all\u2019emergenza coronavirus. Questa ipotesi ha per\u00f2 finora incontrato le opposizioni di altri Stati, come Germania e Paesi Bassi.\n\nMa \u00e8 vero, come dice Gentiloni, che gi\u00e0 45 anni fa furono emessi titoli di Stato comunitari? Abbiamo verificato.\n\nA met\u00e0 degli anni Settanta per\u00f2 \u2013 il periodo a cui fa riferimento Gentiloni \u2013 esistevano le Comunit\u00e0 europee, ossia la Comunit\u00e0 europea del carbone e dell\u2019acciaio (Ceca), la Comunit\u00e0 economica europea (Cee) e la Comunit\u00e0 europea dell\u2019energia atomica (Euratom), nate tra il 1951 e il 1957 per mano di sei Paesi: Italia, Germania Ovest, Francia, Belgio, Paesi Bassi e Lussemburgo. Nel 1973 ci fu poi il primo allargamento, con l\u2019ingresso nelle Comunit\u00e0 europee di Danimarca, Irlanda e Regno Unito.\n\nNel 1965 era stato invece siglato il Trattato di fusione, con cui vennero istituiti una Commissione unica e un Consiglio unico per le tre comunit\u00e0 europee appena viste, mentre la \u201cAssemblea\u201d \u2013 che sarebbe diventata poi il Parlamento europeo nel 1962 \u2013 era gi\u00e0 un organo comune alle tre comunit\u00e0 dal 1957.\n\nQueste quote erano del 22,02 per cento per Germania, Francia e Regno Unito, del 14,68 per cento per l\u2019Italia, del 7,34 per cento per Belgio, Lussemburgo e Paesi Bassi, del 3,30 per cento per la Danimarca e dell\u20191,28 per cento per l\u2019Irlanda.\n\nNegli anni Settanta Italia e Irlanda furono gli unici due Paesi a ricorrere ai prestiti del Clm, seguiti dalla Francia nel 1983 e dalla Grecia nel 1985. Con una decisione del Consiglio del 15 marzo 1976, il nostro Paese ottenne un prestito di circa un miliardo di dollari, nel rispetto per\u00f2 di determinate \u00abcondizioni di politica economica\u00bb.\n\nNel 1974, il nostro Paese aveva invece fatto ricorso all\u2019 , citato in precedenza, per un prestito di circa 1,4 miliardi di dollari, oltre che e al Fondo monetario internazionale e alla Bundesbank tedesca.\n\nIl 25 marzo, in una lettera inviata dal presidente del Consiglio Giuseppe Conte al al Presidente del Consiglio europeo Charles Michel, e firmata da altri Paesi come Francia e Spagna, si legge: \u00abDobbiamo lavorare su uno strumento di debito comune emesso da una istituzione dell\u2019Ue per raccogliere risorse sul mercato sulle stesse basi e a beneficio di tutti gli Stati Membri, garantendo in questo modo il finanziamento stabile e a lungo termine delle politiche utili a contrastare i danni causati da questa pandemia\u00bb.\n\nEd \u00e8 su queste parole che si sono sviluppate le trattative in ambito europeo, che hanno portato il 9 aprile l\u2019Eurogruppo a proporre al Consiglio europeo (che si riunir\u00e0 il prossimo 23 aprile) di istituire, tra le altre cose, il cosiddetto Recovery Fund, un fondo per la ripresa temporaneo da finanziare con il budget europeo, e una nuova linea di credito del Meccanismo europeo di stabilit\u00e0 (Mes), a condizione di spendere i prestiti per le spese sanitarie dirette e indirette.\n\nAl momento infatti l\u2019Ue non \u00e8 dotata di una vera e propria istituzione (una sorta di \u201cTesoro europeo\u201d) per emettere titoli di debito come fanno gli equivalenti nazionali. Il potrebbe per\u00f2 essere un primo passo verso questa direzione.\n\nSecondo Paolo Gentiloni, \u00ab45 anni fa di fronte alla crisi del petrolio la Comunit\u00e0 europea fece un\u2019emissione di bond comunitari\u00bb. \u00c8 vero, l\u2019ex presidente del Consiglio ha ragione.", "lang": "it"}