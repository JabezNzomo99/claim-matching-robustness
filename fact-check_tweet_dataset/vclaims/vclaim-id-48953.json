{"title": "No, la regolarizzazione dei migranti non sarebbe \u00absenza precedenti\u00bb", "subtitle": "", "author": "pagellapolitica.it", "date": null, "vclaim_id": "vclaim-id-48953", "url": "https://pagellapolitica.it/dichiarazioni/8611/no-la-regolarizzazione-dei-migranti-non-sarebbe-senza-precedenti", "vclaim": "Su quali misure sta discutendo l\u2019esecutivo guidato da Giuseppe Conte? Davvero una sanatoria con questi numeri non avrebbe precedenti in Italia? Abbiamo verificato e Salvini esagera.\n\nL\u2019ipotesi di una regolarizzazione degli stranieri presenti irregolarmente in Italia \u00e8 tornata d\u2019attualit\u00e0 da alcune settimane, quando \u00e8 risultato evidente che il blocco delle frontiere per l\u2019emergenza Covid-19 avrebbe pesato su alcuni settori che si basano normalmente sulla manodopera stagionale.\n\nFra questi l\u2019agricoltura si trova in particolare difficolt\u00e0: sia Coldiretti che Confagricoltura, ad esempio, hanno stimato che manchino circa 200 mila bracciantiper la raccolta di frutta e verdura nei campi.\n\n\u00abPuntiamo a dare un permesso di soggiorno temporaneo, rinnovabile dopo sei mesi \u2013 ha spiegato Bellanova a il 6 maggio \u2013 per aziende e famiglie che hanno lavoratori in nero e che non possono regolarizzarli perch\u00e9 privi della cittadinanza\u00bb.\n\nDunque al momento non ci sono ancora certezze sul fatto che il governo varer\u00e0 un provvedimento in questa materia, quali contorni avr\u00e0 e quante persone potrebbe coinvolgere.\n\nSu quest\u2019ultimo aspetto Bellanova aveva citato il 16 aprile lo stesso numero di \u201c600 mila\u201d, usato anche da Salvini, in un\u2019informativa alla Camera, quando aveva dichiarato: \u00abAltri lavoratori, invisibili ai pi\u00f9, cosiddetti irregolari \u2013 600 mila secondo le stime \u2013 vivono in insediamenti informali, sottopagati e sfruttati spesso in modo inumano\u00bb, facendo notare poi il rischio che, se non interviene lo Stato, in queste situazioni intervenga la criminalit\u00e0.\n\nIl numero citato da Salvini \u00e8 dunque una stima, citata da Bellanova a met\u00e0 aprile, ma che non \u00e8 sicuro (n\u00e9 probabile, vista la posizione del M5s e di Lamorgese) sia quella dei beneficiari dell\u2019eventuale provvedimento del governo. Ma, al di l\u00e0 di questo, andiamo ora a vedere se il numero di \u201c600 mila\u201d sia in effetti senza precedenti.\n\nI primi provvedimenti risalgono agli anni Ottanta e l\u2019ultima sanatoria \u00e8 del 2012. In questo arco di tempo la regolarizzazione numericamente pi\u00f9 \u00abpesante\u00bb \u00e8 stata quella del 2002, voluta dal secondo governo Berlusconi.\n\nIn quell\u2019anno la legge n. 189 \u201cBossi - Fini\u201d \u2013 che prende il nome dai due firmatari, gli allora leader della Lega Umberto Bossi e di Alleanza nazionale Gianfranco Fini \u2013 ha ristretto le possibilit\u00e0 di ingresso in Italia: il permesso pu\u00f2 essere rilasciato solo a chi ha gi\u00e0 un lavoro.\n\nLa seconda sanatoria per numero di immigrati \u00e8 quella del governo Dini, che nel 1995 riguard\u00f2 246 mila stranieri, seguita da quella prevista nel \u201cPacchetto sicurezza\u201d del 2009. Questa sanatoria (legge n. 102, approvata dal quarto governo Berlusconi) ha dato la possibilit\u00e0 di mettere in regola quasi 230 mila colf e badanti. In tutti i casi citati le sanatorie sono state la base per il rilascio di permessi di soggiorno \u201cnormali\u201d, collegati alla durata del contratto di lavoro, e non di permessi temporanei come quelli che pare siano attualmente all\u2019esame del governo.\n\nCome abbiamo visto, i numeri di migranti coinvolti da un\u2019ipotetica regolarizzazione sono ancora in definizione. Ma anche qualora si confermasse lo scenario descritto da Salvini \u2013 con la regolarizzazione di 600 mila immigrati, il che al momento sembra molto improbabile \u2013 ci sarebbe almeno un precedente, quello della legge \u201cBossi - Fini\u201d del 2002, che ha portato alla regolarizzazione di quasi 650 mila stranieri.", "lang": "it"}