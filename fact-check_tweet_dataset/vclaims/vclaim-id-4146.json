{"title": "Pil e occupazione in Italia crescono la met\u00e0 della media dell'Eurozona?", "subtitle": "Abbiamo verificato quanto dichiarato su Twitter da Stefano Fassina", "author": "www.agi.it", "date": "2018-05-04T09:19+0200", "vclaim_id": "vclaim-id-4146", "url": "https://www.agi.it/fact-checking/fassina_pil_disoccupazione-3848813/news/2018-05-04/", "vclaim": "\u200bIn un tweet del 2 maggio, l\u2019ex responsabile Economia del Pd e ora membro di LeU Stefano Fassina ha sostenuto che \u201cdal 2014, Pil e occupazione in Italia crescono la met\u00e0 della media dell\u2019Eurozona\".\n\nNegli stessi anni, la crescita media del Pil nell\u2019Eurozona (i 19 Stati membri dell\u2019Ue che hanno adottato l\u2019euro) \u00e8 stata dell\u20191,3% nel 2014, del 2,1% nel 2015, dell\u20191,8% nel 2016 e del 2,4% nel 2017.\n\nDunque si pu\u00f2 dire che la crescita del Pil italiano sia stata addirittura meno di un decimo della media dell\u2019Eurozona nel 2014, la met\u00e0 scarsa nel 2015, la met\u00e0 precisa nel 2016 e circa i due terzi nel 2017. Un gap che dunque \u00e8 andato riducendosi in questi ultimi quattro anni.\n\nSe guardiamo al miglioramento del dato sulla crescita, il passaggio dallo 0,1% del 2014 all\u20191,5% del 2017/2018 del Pil italiano \u00e8 maggiore rispetto al passaggio della media europea dall\u20191,3% del 2014 al 2,4%/2,3% del 2017/2018. Mentre l\u2019Unione nel suo insieme ha aumentato la crescita di un punto circa, l\u2019Italia ha recuperato un punto e mezzo.\n\nSe poi guardiamo al Pil a valori concatenati (fatto 100 il Pil del 2010), \u00e8 vero che la crescita di quello italiano negli ultimi quattro anni sia stata la met\u00e0 (scarsa) della crescita del Pil dell\u2019Eurozona. Il Pil italiano era infatti a 96,2 punti nel 2014 e 99,4 nel 2017, con una crescita di 3,2 punti; il Pil medio dell\u2019Eurozona era 101,8 punti nel 2014 e 108,3 nel 2017, con una crescita di 7,5 punti.\n\nMa se guardiamo ai valori di crescita, la situazione europea non \u00e8 cos\u00ec lontana: il tasso di occupazione \u00e8 aumentato dello 0,8% nel 2015 rispetto all\u2019anno precedente e dell\u20191% sia nel 2016 che nel 2017.\n\nNel complesso, la dichiarazione di Fassina \u00e8 sostanzialmente corretta per quanto riguarda il Pil, mentre sul fronte occupazionale le cose stanno un po\u2019 meglio. \u00c8 vero infatti che il Pil italiano ha avuto una percentuale di crescita pari alla met\u00e0 della media dell\u2019Eurozona nel 2015 e nel 2016 e che nel 2014 la situazione era decisamente peggiore (il rapporto era di uno a 13); ma nel 2017 e nel 2018 la crescita del Pil italiano dovrebbe essere pari ai due terzi di quella del Pil medio dell\u2019Eurozona.\n\nIl tasso di occupazione medio dell\u2019Eurozona, poi, \u00e8 migliorato nell\u2019arco dei quattro anni presi in considerazione pi\u00f9 di quello dell\u2019Italia, ma il rapporto non \u00e8 di due a uno. Anzi, nel 2016 addirittura il miglioramento del tasso di occupazione in Italia \u00e8 stato superiore a quello del tasso medio dell\u2019Eurozona.", "lang": "it"}