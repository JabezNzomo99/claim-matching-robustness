{"title": "Det er feil \u00e5 p\u00e5st\u00e5 at folk ikke kommer i arbeid av \u00e5 f\u00e5 kutt i dagpenger", "subtitle": "B\u00e5de norsk og internasjonal forskning viser at kutt i dagpenger f\u00e5r folk raskere ut i jobb.", "author": "www.faktisk.no", "date": null, "vclaim_id": "vclaim-id-9481", "url": "https://www.faktisk.no/faktasjekker/2gR/det-er-feil-a-pasta-at-folk-ikke-kommer-i-arbeid-av-a-fa-kutt-i-dagpenger", "vclaim": "12. oktober la regjeringen fram forslag til statsbudsjett for 2018. Blant forslagene var en endring i regelverket for dagpenger. Dagpenger skal v\u00e6re en delvis erstatning for tapt arbeidsinntekt hvis man blir arbeidsledig. St\u00f8naden beregnes p\u00e5 bakgrunn av tidligere arbeidsinntekt og skal motivere til aktiv jobbs\u00f8king.\n\nFor \u00e5 f\u00e5 rett til dagpenger stilles det i dag krav om arbeidsinntekt p\u00e5 minst 1,5 G i sist avsluttede kalender\u00e5r, eller minst 3 G de tre sist avsluttede kalender\u00e5rene. Grunnbel\u00f8pet i folketrygden (1 G) er n\u00e5 p\u00e5 93 634 kroner. Dermed m\u00e5 man ha tjent minst 140 451 kroner det siste \u00e5ret eller 280 902 kroner de tre siste \u00e5rene for \u00e5 kunne f\u00e5 dagpenger.\n\nI forslaget til statsbudsjett foresl\u00e5r regjeringen \u00e5 avvikle opptjeningsperioden p\u00e5 tre \u00e5r:\n\nDet inneb\u00e6rer at man m\u00e5 ha tjent minst 1,5 G det siste \u00e5ret for \u00e5 kunne ha rett til dagpenger.\n\nEndringen skal ikke ramme personer som har hatt lengre sykefrav\u00e6r fra arbeidslivet som f\u00f8lge av sykdom. Regjeringen foresl\u00e5r derfor at arbeidsinntekten som blir vurdert i tilknytning til minsteinntektskravet, blir utvidet til ogs\u00e5 \u00e5 omfatte sykepenger, pleiepenger og oppl\u00e6rings- og omsorgspenger.\n\nHvis forslaget blir vedtatt i Stortinget, vil utgiftene til dagpenger bli redusert med anslagsvis 305 millioner kroner i 2018, if\u00f8lge budsjettforslaget. N\u00e5r endringen i dagpengeordningen er fullt ut gjennomf\u00f8rt i 2020, vil den samlede innsparingen v\u00e6re p\u00e5 rundt 700 millioner kroner, if\u00f8lge budsjettforslaget.\n\nSV-leder Audun Lysbakken er blant dem som er sv\u00e6rt skeptisk til den foresl\u00e5tte endringen. I et intervju med VGTV blir han spurt om han tror kutt i dagpenger kan f\u00f8re til at flere kommer seg i jobb. Lysbakken svarer:\n\nI den f\u00f8rste setningen sier SV-lederen indirekte at kutt i dagpenger ikke vil f\u00e5 folk i arbeid. N\u00e5r Faktisk.no sp\u00f8r Lysbakken om dokumentasjon for p\u00e5standen, sender kommunikasjonssjef i SV, Siri Gj\u00f8rtz, en e-post. Hun skriver:\n\nGj\u00f8rtz viser til studier gjennomf\u00f8rt i Storbritannia som viser at sjansen for at langtidsledige skal f\u00e5 jobb blir redusert med to prosent for hvert pund som kuttes i bost\u00f8tte. Evalueringen sier blant annet:\n\nSVs kommunikasjonssjef skriver at \u00abflere har kritisert det ensidige synet p\u00e5 at kutt i ytelser og fattigdom vil f\u00f8re til \u00f8kt yrkesdeltakelse\u00bb. Hun viser til denne artikkelen fra Forskning.no, hvor forskerne p\u00e5peker at Norge er p\u00e5 verdenstoppen i yrkesdeltakelse, men likevel er politikerne bekymret for folks arbeidsmoral.\n\nGj\u00f8rtz viser ogs\u00e5 til en annen artikkel fra Forskning.no. Den omhandler et internasjonalt forskningsprosjekt om skam knyttet til fattigdom. If\u00f8lge forskerne f\u00f8rer skam til at fattige isolerer seg og blir ute av stand til \u00e5 delta i samfunnet. Gj\u00f8rtz skriver:\n\nIkke noe av forskningen SV viser til dreier seg spesifikt om dagpenger. If\u00f8lge seniorforsker Knut R\u00f8ed ved Frischsenteret, er det gjort mye forskning p\u00e5 sysselsettingseffekten av kutt i dagpenger b\u00e5de i Norge og internasjonalt. I en e-post til Faktisk.no skriver han:\n\nIf\u00f8lge artikkelen \u00abJob search incentives and job match quality\u00bb, som R\u00f8ed har v\u00e6rt med p\u00e5 \u00e5 skrive, aksepterer jobbs\u00f8kerne lavere l\u00f8nn n\u00e5r de n\u00e6rmer seg slutten av dagpengeperioden. Det har imidlertid ingen innvirkning p\u00e5 sannsynligheten for \u00e5 droppe ut av arbeidslivet og begynne p\u00e5 en ny periode med dagpenger, if\u00f8lge R\u00f8ed:\n\nI 2003 og 2004 ble perioden med rett til dagpenger forkortet i Norge. F\u00f8rst ble dagpengeperioden redusert fra tre til to \u00e5r for alle med tidligere h\u00f8yere inntekt enn 2 G. \u00c5ret etter ble perioden redusert fra halvannet til ett \u00e5r for alle med tidligere inntekt p\u00e5 mellom 1,5 og 2 G. Endringene var en del av en st\u00f8rre reform, som skulle f\u00e5 til en mer effektiv ordning og hindre at systemet ble utnyttet.\n\nI 2012 s\u00e5 R\u00f8ed sammen med In\u00e9s Hardoy og Nina Skrove Falch p\u00e5 konsekvensene av regelendringene. I artikkelen \u00abAnalyse av en dagpengereform: Virkninger av forkortet dagpengeperiode\u00bb konkluderer de med at endringene virket i tr\u00e5d med reformens hensikt:\n\u2022 Endringen f\u00f8rte ikke til \u00f8kt brukt av trygdeordninger.\n\nDe samme forskerne s\u00e5 ogs\u00e5 p\u00e5 hvordan endringen i dagpengeordningen i 2003 p\u00e5virket adferden til dem som ble ber\u00f8rt. I artikkelen \u00abMindre arbeidsledighet uten dagpengerettigheter?\u00bb konkluderer de blant annet med at reformen bidro til at ber\u00f8rte arbeidstakere i noe st\u00f8rre grad holdt p\u00e5 jobbene sine. I en e-post til Faktisk.no skriver forsker ved Institutt for samfunnsforskning, In\u00e9s Hardoy:\n\nIf\u00f8lge Hardoy viser forskning at det er en klar sammenheng mellom insentiver og adferd:\n\nI likhet med R\u00f8ed viser ogs\u00e5 Hardoy til forskning som sier at n\u00e5r man strammer inn ett sted, s\u00e5 kan det \u00abtyte ut\u00bb et annet sted:\n\nHardoy understreker at effekten av endringer i dagpengeordningen p\u00e5virkes av mange ting. Effekten av politikk vil if\u00f8lge forskeren variere med konjunkturene. Hvis det ikke er jobber \u00e5 f\u00e5, hjelper det lite \u00e5 stramme inn. I tillegg virker ogs\u00e5 f\u00f8r-situasjonen og hvor kraftig innstrammingen er, inn p\u00e5 effekten.\n\nB\u00e5de norsk og internasjonal forskning viser at innstramminger i dagpengeordningen f\u00e5r arbeidsledige raskere ut i jobb. N\u00e5r dagpengeperioden er i ferd med \u00e5 g\u00e5 ut, s\u00f8ker arbeidsledige p\u00e5 flere jobber og sannsynligheten for \u00e5 f\u00e5 jobb \u00f8ker. Sannsynligheten for at folk holder p\u00e5 den jobben de har, \u00f8ker n\u00e5r vilk\u00e5rene for \u00e5 f\u00e5 dagpenger strammes inn.\n\nSamtidig er det en risiko for at folk g\u00e5r over til sosialst\u00f8nad og andre trygdeytelser n\u00e5r det kuttes i dagpengeordningen. F\u00e6rre registrerer seg som arbeidsledige hos Nav, kanskje s\u00e6rlig ungdommer. Dermed kan innstramminger i dagpengeordningen ogs\u00e5 f\u00f8re til \u00f8kt fattigdom, slik Lysbakken hevder.\n\nP\u00e5 sp\u00f8rsm\u00e5l fra VGTV om han tror kutt i dagpenger vil f\u00e5 flere ut i jobb, svarer Lysbakken at folk ikke kommer i arbeid av \u00e5 bli fattigere. For noen vil dette v\u00e6re riktig, men forskningen viser ogs\u00e5 at innstramminger i dagpengeordningen f\u00e5r arbeidsledige raskere ut i jobb. Flere holder ogs\u00e5 p\u00e5 jobben de allerede har. Vi mener derfor at Lysbakkens p\u00e5stand er delvis feil.", "lang": "no"}