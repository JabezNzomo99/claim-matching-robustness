{"title": "Il taglio del cuneo fiscale vale meno di un caff\u00e8 al giorno?", "subtitle": "", "author": "pagellapolitica.it", "date": null, "vclaim_id": "vclaim-id-44821", "url": "https://pagellapolitica.it/dichiarazioni/8515/il-taglio-del-cuneo-fiscale-vale-meno-di-un-caffe-al-giorno", "vclaim": "In realt\u00e0, per la precisione, con questa definizione si identifica il \u201ccuneo fiscale e contributivo\u201d, che come sottolinea l\u2019Istat \u00e8 la somma di due componenti: da un lato le imposte sui redditi da lavoratore dipendente, dall\u2019altro i contributi previdenziali a carico del datore di lavoro e del dipendente.\n\nLa maggioranza del governo Conte II ha promesso di ridurre il cuneo fiscale nel suo programma di coalizione, dove si legge che \u00aboccorre ridurre le tasse sul lavoro, a totale vantaggio dei lavoratori\u00bb (un impegno simile, poi non mantenuto, era stato preso anche dal M5s e dalla Lega nel Contratto di governo, firmato a maggio 2018).\n\nCon il \u201cbonus Renzi\u201d, i lavoratori dipendenti con un reddito superiore o uguale a 8.000 euro e inferiore a 24.600 euro (si parla sempre di redditi \u201clordi\u201d) percepiscono un aumento in busta paga fino a un massimo di 960 euro annuali (80 euro al mese), mentre ricevono un aumento via via decrescente coloro che hanno un reddito tra i 24.600 e i 26.600 euro.\n\nLa bozza del provvedimento stabilisce in via sperimentale (e \u00abin attesa di una revisione degli strumenti di sostegno al reddito\u00bb, come spiega la Relazione illustrativa del testo) che, dal 1\u00b0 luglio 2020 al 31 dicembre 2020, i lavoratori dipendenti con un reddito tra gli 8.200 e i 28.000 euro ricevano (art. 1) un bonus complessivo di 600 euro, e quelli con un reddito tra 28.100 e 40.000 euro ricevano (art. 2) un bonus in via decrescente all\u2019aumentare del reddito.\n\nPer prima cosa, chi gi\u00e0 riceve il \u201cbonus Renzi\u201d (fascia fino ai 26.600 euro di reddito) vedr\u00e0 i circa 80 euro mensili (tra i 24.600 e i 26.600 euro il bonus \u00e8 ridotto) salire tra luglio e dicembre 2020 a circa 100 euro: almeno 20 euro in pi\u00f9 al mese. Se si prende in considerazione il costo di un caff\u00e8 pari a 1 euro, Bitonci ha dunque ragione: questo aumento mensile vale \u00abmeno di un caff\u00e8 al giorno\u00bb.\n\nIn secondo luogo, infatti, chi ha un reddito tra i 26.600 euro e i 28.000 euro (e ad oggi \u00e8 escluso dal \u201cbonus Renzi\u201d) avr\u00e0 accesso grazie al decreto all\u2019aumento in busta paga di 600 euro tra luglio e dicembre 2020 (secondo le stime del si tratta di circa 710 mila lavoratori dipendenti).\n\nGrazie al decreto-legge che introduce un taglio del cuneo fiscale (in attesa della pubblicazione in Gazzetta ufficiale e dell\u2019avvio dell\u2019iter parlamentare per la conversione in legge del testo), tra il 1\u00b0 luglio e il 31 dicembre 2020, chi gi\u00e0 prende il \u201cbonus Renzi\u201d (fascia di reddito tra gli 8.200 e i 26.600 euro) vedr\u00e0 la busta paga aumentare di circa 20 euro al mese (\u00abmeno di un caff\u00e8 al giorno\u00bb, come dice Bitonci).\n\nPer i lavoratori con un reddito tra 26.600 e 28.000 euro, il bonus sar\u00e0 il pi\u00f9 corposo di tutti: 100 euro netti in pi\u00f9 in busta. Tra i 28.000 e i 40.000, il bonus caler\u00e0 con l\u2019aumentare del reddito. Per chi \u00e8 nella fascia intorno ai 38 mila euro, per esempio, il bonus totale sui sei mesi dovrebbe essere di circa 192 euro, poco pi\u00f9 di 30 euro al mese, ossia il costo di un caff\u00e8 al giorno indicato da Bitonci.\n\nSecondo l\u2019ex sottosegretario leghista Massimo Bitonci, il taglio del cuneo fiscale proposto dal governo Pd-M5s vale \u00abmeno di un caff\u00e8 al giorno\u00bb. In attesa della pubblicazione del testo ufficiale del decreto, abbiamo verificato i numeri che circolano nelle bozze del documento, da fonti stampa e dalle dichiarazioni e del governo e Bitonci risulta essere impreciso.\n\n\u00c8 vero che chi gi\u00e0 prende il \u201cbonus Renzi\u201d, tra il 1\u00b0 luglio e il 31 dicembre 2020 vedr\u00e0 aumentare il netto in busta paga di circa 20 euro (\u00abmeno di un caff\u00e8 al giorno\u00bb), ma per chi ha un reddito compreso tra i 26.600 e i 38 mila euro, l\u2019aumento in busta paga sar\u00e0 ben maggiore.", "lang": "it"}