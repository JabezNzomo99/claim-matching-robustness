{"title": "Det er ikke riktig at den st\u00f8rste marinestyrken siden den kalde krigen seilte i november 2016", "subtitle": "P\u00e5 90-tallet var langt flere norske fart\u00f8y med p\u00e5 den \u00e5rlige Flotex-\u00f8velsen.", "author": "www.faktisk.no", "date": null, "vclaim_id": "vclaim-id-6176", "url": "https://www.faktisk.no/faktasjekker/0r/det-er-ikke-riktig-at-den-storste-marinestyrken-siden-den-kalde-krigen-seilte-i-november-2016", "vclaim": "P\u00e5 forsvaret.no og i en video Forsvaret har publisert, omtales Flotex-\u00f8velsen i 2016 som den st\u00f8rste norske marinestyrke siden den kalde krigen.\n\nEt poeng statsminister Erna Solberg plukket opp og gjentok i sin hovedtale p\u00e5 H\u00f8yres landsm\u00f8te i mars. Hun beskrev hvordan marinen er rustet opp og n\u00e5 er i st\u00f8rre aktivitet enn tidligere da hun sa:\n\u2022 Som at hun snakker om hvor mange b\u00e5ter som var samlet samtidig innenfor et lite geografisk omr\u00e5de. Og at i november i fjor s\u00e5 var den st\u00f8rste marinestyrken siden den kalde krigen samlet p\u00e5 ett sted. Det at hun f\u00f8lger opp setningen ved \u00e5 vise til \u00abfire fregatter, fem korvetter og uba\u030ater\u00bb, st\u00f8tter denne tolkningen.\n\u2022 Som at den norske marinestyrken, i november i fjor, var st\u00f8rre enn noen gang.\n\nB\u00e5de det at Solberg viser til \u00abi november i fjor\u00bb og at hun konkret viser til marinefart\u00f8yene \u00abfire fregatter, fem korvetter og uba\u030ater\u00bb tyder klart p\u00e5 at Solberg legger den f\u00f8rste betydningen i uttalelsen. Hun viser til at Norges deltakelse ved \u00f8velsen Flotex er den st\u00f8rste siden den kalde krigen.\n\nDen kalde krigen er en betegnelse p\u00e5 terror-balansen og fiendskapet som hersket mellom Warszawapakt-landene, med Sovjetunionen i spissen, og NATO-landene med USA i spissen. Perioden sluttet med Tysklands samling i 1990, og med Warszawapakten og Sovjetunionens oppl\u00f8sning i 1991.\n\nDet greit \u00e5 starte med en gjennomgang av hvordan den norske marinefl\u00e5ten har utviklet seg siden den kalde krigen. Basert p\u00e5 oversikter i boka \u00abSj\u00f8forsvaret i krig og fred\u00bb og tall fra Forsvaret selv, har Faktisk.no laget oversikten nedenfor over norske marinefart\u00f8y siden 1992.\n\nOversikten over viser at den norske marinefl\u00e5ten har gjennomg\u00e5tt store endringer.\n\nAntallet b\u00e5ter er kraftig redusert, og den samlede tonnasjen er ogs\u00e5 noe redusert siden 1992. Hovedsakelig er det anskaffelsen av fem store fregatter i \u00abFridtjof Nansen\u00bb-klassen som gj\u00f8r at tonnasjen bare s\u00e5 vidt faller. Hver av dem har et s\u00e5kalt deplasement p\u00e5 5290 tonn. Vi har g\u00e5tt fra en marine med mange mindre b\u00e5ter, til en marine med f\u00e6rre, men med noen betydelig st\u00f8rre b\u00e5ter. Men uansett om vi ser p\u00e5 antall skrog eller p\u00e5 tonnasje, s\u00e5 er den norske marinefl\u00e5ten mindre n\u00e5 enn den var tidlig p\u00e5 90-tallet.\n\nMen i uttalelsen p\u00e5 landsm\u00f8tet viste Erna Solberg til Flotex-\u00f8velsen i november 2016, og sa at \u00f8velsen samlet den st\u00f8rste fl\u00e5ten siden den kalde krigen. Opplysningen fikk hun if\u00f8lge sin statssekret\u00e6r, Sigbj\u00f8rn Aanes, fra Forsvaret selv. I en epost til Faktisk.no forklarer han hva Solberg viste til:\n\nFlotex er den soleklart st\u00f8rste marine\u00f8velsen Norge holder, og den blir gjennomf\u00f8rt utenfor kysten av Nord-Norge hvert \u00e5r. Forsvaret har selv sagt at Flotex-\u00f8velsen i november 2016, samlet den st\u00f8rste fl\u00e5ten siden den kalde krigen. Solberg og Forsvaret viser til at fire fregatter, fem korvetter og ub\u00e5ter var med p\u00e5 denne \u00f8velsen. Antallet ub\u00e5ter var to. I tillegg deltok to minefart\u00f8y, to stridsb\u00e5ter og ett st\u00f8ttefart\u00f8y, g\u00e5r det fram av en oversikt Faktisk.no har f\u00e5tt innsyn i.\n\nFaktisk.no har s\u00f8kt Forsvaret om innsyn i alle \u00f8velsesplanene, de s\u00e5kalte EXOPLAN-ene, for Flotex-\u00f8velsene. Dette har tatt tid \u00e5 behandle hos Forsvaret, og dette er \u00e5rsaken til at denne faktasjekken publiseres s\u00e5pass lenge etter uttalelsen til Solberg p\u00e5 H\u00f8yres landsm\u00f8te i v\u00e5r.\n\nMen i august fikk Faktisk.no innsyn i en oversikt over deltakelsen p\u00e5 Flotex-\u00f8velsene fra 2006 til 2016. N\u00e5r det gjelder \u00f8velsene p\u00e5 90-tallet og fram til 2005, har Forsvaret nylig konkludert med at de ikke har mulighet for \u00e5 hente fram EXOPLAN-ene, siden disse ligger arkivert i flere forskjellige arkiver i Forsvaret og i Riksarkivet. I stedet skriver Katrine Gramshaug i Forsvarsstaben dette i en e-post til Faktisk.no:\n\nTilgjengelige fart\u00f8y var p\u00e5 90-tallet mellom 60 og 70 prosent av fl\u00e5ten, ansl\u00e5r kontreadmiral Hans Kristian Svensholt overfor Faktisk.no. Han er i dag pensjonist, men var generalinspekt\u00f8r for Sj\u00f8forsvaret fra 1995 til 2000. Hvis vi konservativt ansl\u00e5r at 60 prosent av fl\u00e5ten var tilgjengelig og at 70 prosent av disse igjen deltok p\u00e5 Flotex, kommer vi til et anslag for deltakelse p\u00e5 Flotex med 42 prosent av fl\u00e5ten. Svensholt sier:\n\nFaktisk.no har diskutert dette anslaget med pensjonert admiral Jan Reksten, som blant annet har ledet Forsvarets operative hovedkvarter og v\u00e6rt sjef for sj\u00f8stridskreftene i S\u00f8r-Norge. Han er enig med Svensholt.\n\nN\u00e5r det gjelder omfanget av norske b\u00e5ters deltakelse i denne \u00e5rlige \u00f8velsen sitter vi alts\u00e5 igjen med et anslag for antall b\u00e5ter i perioden 1990 til 2005, samt konkret informasjon for deltakelsen fra 2006 og framover. Det er klart at det generelle anslaget er noe omtrentlig og deltakelsen varierte trolig p\u00e5 90-tallet p\u00e5 samme m\u00e5te som den varierte fra 2006 til 2016.\n\nMen det er god grunn til \u00e5 anta at deltakelsen p\u00e5 90-tallet i snitt minst l\u00e5 p\u00e5 det niv\u00e5et vi presenterer under. For \u00e5 sikre oss mot \u00e5 ansl\u00e5 et for h\u00f8yt antall b\u00e5ter har vi tatt utgangspunkt i de laveste anslagene for tilgjengelige fart\u00f8y og deltakelse.\n\nSolberg snakker om \u00abden st\u00f8rste norske marinestyrken\u00bb. Hvordan m\u00e5ler man s\u00e5 st\u00f8rrelsen p\u00e5 en marinestyrke? Her er det flere alternativer. Det kan v\u00e6re relevant \u00e5 se p\u00e5 b\u00e5de antall skrog, tonnasje og slagkraften til v\u00e5pensystemene om bord.\n\nAdmiral Reksten mener antallet skrog er den mest n\u00e6rliggende enheten \u00e5 m\u00e5le en marinestyrke i.\n\nReksten viser til Norges lange kystlinje, og at det hjelper lite \u00e5 ha noen store fart\u00f8y p\u00e5 f\u00e5 steder. Forsvaret vil snart motta et nytt forsyningsskip og denne b\u00e5ten alene vil \u00f8ke marinens samlede tonnasje med 70 prosent.\n\nKontreadmiral Svensholt peker p\u00e5 at dagens fart\u00f8y er langt mer slagkraftige, men at vi har s\u00e5 mange f\u00e6rre av dem.\n\nUnder hans periode som \u00f8verste sjef for Sj\u00f8forsvaret, alts\u00e5 1995 til 2000, stilte de med flere titalls b\u00e5ter p\u00e5 Flotex-\u00f8velsen. I \u00e5r var antallet 16.\n\nDet Svensholt her sier stemmer godt med anslaget om at rundt 32 b\u00e5ter deltok i \u00f8velsen p\u00e5 90-tallet, og admiral Reksten sier det slik:\n\nAntallet b\u00e5ter som deltok p\u00e5 Flotex p\u00e5 90-tallet og tidlig p\u00e5 2000-tallet er basert p\u00e5 anslag fra Forsvaret selv, samt p\u00e5 opplysninger fra dav\u00e6rende generalinspekt\u00f8r for Sj\u00f8forsvaret, kontreadmiral Hans Kristian Svensholt, og fra admiral Jan Reksten, som ledet Forsvarets Operative Hovedkvarter. Det er god grunn til \u00e5 feste lit til at dette stemmer. Anslaget sien noe om niv\u00e5et p\u00e5 deltakelsen over 10 til 15 \u00e5r, og den l\u00e5 p\u00e5 et betydelig h\u00f8yere enn deltakelsen i fjor.\n\nI tillegg er anslagene gjort p\u00e5 en konservativ m\u00e5te, ved at vi b\u00e5de i forhold til \u00abtilgjengelige fart\u00f8y\u00bb og i forhold til deltakelse p\u00e5 Flotex, har brukt det laveste estimatet fra Forsvaret og admiralene.\n\nOpplysningene Faktisk.no har hentet inn peker i all hovedsak mot at Forsvaret og Erna Solberg overdriver n\u00e5r de sier at deltakelsen p\u00e5 Flotex 2016 var den st\u00f8rste siden den kalde krigen.\n\nMen det at vi baserer oss p\u00e5 anslag fra kompetente kilder og ikke p\u00e5 h\u00e5ndfast dokumentasjon, er en mulig feilkilde. Vi kan derfor \u00abbare\u00bb fastsl\u00e5 at dokumentasjonen i all hovedsak taler mot det som blir p\u00e5st\u00e5tt.\n\nSolbergs r\u00e5dgiver sier selv at de viste til antallet b\u00e5ter. Men st\u00f8rrelsen p\u00e5 en fl\u00e5testyrke kan jo ogs\u00e5 m\u00e5les p\u00e5 andre m\u00e5ter, selv om b\u00e5de Svansholt og Reksten peker p\u00e5 at antall b\u00e5ter st\u00e5r helt sentralt. Forsvaret sier n\u00e5 at de ikke viste til antallet fart\u00f8y, men til tonnasje og slagkraft.\n\nMen dette stemmer ikke med det etterlatte inntrykket av p\u00e5standen om \u00abden st\u00f8rste norske marinestyrken siden den kalde krigen\u00bb. Vi tror ikke de som leser Forsvarets meldinger og ser videoen fra Flotex sitter igjen med et inntrykk av at antallet b\u00e5ter p\u00e5 Flotex i 2016 var rundt halvparten av det det pleide \u00e5 v\u00e6re p\u00e5 90-tallet.", "lang": "no"}