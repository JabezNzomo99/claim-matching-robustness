{"title": "Lavoro: chi sono gli inattivi? Sono aumentati?", "subtitle": "", "author": "pagellapolitica.it", "date": null, "vclaim_id": "vclaim-id-8195", "url": "https://pagellapolitica.it/dichiarazioni/6502/lavoro-chi-sono-gli-inattivi-sono-aumentati", "vclaim": "Luigi Di Maio sembra confondere gli \"inattivi\" con gli \"scoraggiati\". Come spiega l'Istat stesso, gli \"inattivi\" comprendono le persone che non fanno parte delle forze di lavoro (n\u00e9 occupate n\u00e9 in cerca di occupazione). Gli \"scoraggiati\" sono una sotto-categoria degli inattivi che dichiara di non cercare pi\u00f9 lavoro perch\u00e9 ha perso la speranza di trovarlo. E' errato, quindi, affermare che gli inattivi sono , dal momento che in questa categoria ci sono anche persone che per scelta non vogliono lavorare.\n\nDi Maio quindi riporta correttamente la dimensione dell'aumento della categoria di inattivi, ma la definizione che fornisce, come abbiamo visto, descrive gli scoraggiati. Come ci ha confermato l'Ufficio stampa dell'Istat, i dati mensili non consentono questo livello di dettaglio. Tale informazione \u00e8 contenuta solo nei dati trimestrali, che peraltro riportano una diminuzione nel numero degli scoraggiati pari al 5,8%, ovvero 114 mila unit\u00e0.\n\nLuigi Di Maio riporta esattamente il dato sull'incremento degli inattivi nel mese di luglio 2015 ma ne sbaglia la definizione - non tutti gli inattivi sono infatti scoraggiati e i dati trimestrali mostrano un calo e non un aumento in quest'ultima categoria. \"N\u00ec\".", "lang": "it"}