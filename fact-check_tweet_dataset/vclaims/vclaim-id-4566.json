{"title": "Borys Niemcow - jakie by\u0142o jego stanowisko ws. Ukrainy i Rosji?", "subtitle": "Leszek Miller wskaza\u0142, jakie pogl\u0105dy g\u0142osi\u0142 Borys Niemcow m.in. odno\u015bnie Ukrainy. Weryfikujemy, co Leszek Miller powiedzia\u0142 o rosyjskim polityku.", "author": "demagog.org.pl", "date": null, "vclaim_id": "vclaim-id-4566", "url": "https://demagog.org.pl/wypowiedzi/borys-niemcow-jakie-bylo-jego-stanowisko-ws-ukrainy-i-rosji/", "vclaim": "Borys Niemcow \u2013 jakie by\u0142o jego stanowisko ws. Ukrainy i Rosji?\n\nLeszek Miller pos\u0142uguje si\u0119 w zasadzie cytatami z wywiadu Polskiego Radia z Borysem Niemcowem, przeprowadzonego przez Grzegorza \u015alubowskiego.\n\nNa pytanie dotycz\u0105ce pomys\u0142\u00f3w sprzeda\u017cy broni Ukrainie, Niemcow udzieli\u0142 odpowiedzi: \u201cUkrai\u0144cy powinni przede wszystkim sami siebie broni\u0107. Tam tak naprawd\u0119 walczy jeden z tysi\u0105ca. Mobilizacja si\u0119 nie uda\u0142a. Oni powinni wykaza\u0107 wi\u0119ksze zdecydowanie, \u017ceby broni\u0107 swojego kraju. Niech Ukraina broni si\u0119 sama. Putin p\u00f3jdzie tak daleko, jak pozwoli mu ukrai\u0144ska armia i nar\u00f3d.\u201d\n\nWypowied\u017a Niemcowa dotycz\u0105ca sankcji brzmia\u0142a dok\u0142adnie : \u201cW\u0142adimira Putina sankcje nie dotycz\u0105. One mo\u017ce dotycz\u0105 jego przyjaci\u00f3\u0142 i na pewno dotycz\u0105 ca\u0142ego rosyjskiego narodu. Dla Putina najwa\u017cniejsze jest poparcie spo\u0142eczne. A ono dzisiaj jest bardzo wysokie. (\u2026)\u201d i by\u0142a odpowiedzi\u0105 na zapytanie o wp\u0142yw na w\u0142adz\u0119 i mo\u017cliw\u0105 zmian\u0119 polityki sytuacji zagranicznej (sankcje) i wewn\u0119trznej (kryzys gospodarczy), w kr\u00f3rej znajduje si\u0119 obecnie Rosja.\n\nJe\u015bli chodzi o s\u0142owa Grzegorza Schetyny, NIemcow konsekwentnie nazywa\u0142 je \u201c\u015bmiesznymi i g\u0142upimi\u201d. Cytat \u2013 \u201cUwa\u017cam, \u017ce to \u015bmieszne i g\u0142upie \u2013 s\u0142owa polskiego ministra, \u017ce Rosjanie nie wyzwalali O\u015bwi\u0119cimia.\u201d", "lang": "pl"}