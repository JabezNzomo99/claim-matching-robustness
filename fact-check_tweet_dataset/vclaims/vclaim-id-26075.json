{"title": "Grazie alla sinistra i disoccupati sono di pi\u00f9?", "subtitle": "", "author": "pagellapolitica.it", "date": null, "vclaim_id": "vclaim-id-26075", "url": "https://pagellapolitica.it/dichiarazioni/8082/grazie-alla-sinistra-i-disoccupati-sono-di-piu", "vclaim": "\u00abL'ultimo governo che mantenne il livello di disoccupazione in Italia sotto la media europea fu anche l'ultimo governo scelto dagli italiani, il nostro. Da allora, soprattutto al Sud, il dramma disoccupazione si \u00e8 aggravato sotto i governi della sinistra e si sta aggravando ancora grazie alle politiche dei Cinque Stelle\u00bb.\n\nCome abbiamo gi\u00e0 verificato in passato, il concetto di non ha molto fondamento: l\u2019Italia \u00e8 una repubblica parlamentare e non c'\u00e8 l\u2019elezione diretta del presidente del Consiglio. Al di l\u00e0 di questo aspetto, su cui non torniamo, v\n\nDurante l\u2019intervista, Silvio Berlusconi indica un periodo definito in cui la situazione dell\u2019occupazione in Italia sarebbe cambiata in peggio, rispetto alla media degli altri Paesi UE. Infatti, ci\u00f2 sarebbe successo \u00absotto i governi della sinistra\u00bb e, oggi, \u00abgrazie alle politiche dei Cinque Stelle\u00bb.\n\nL\u2019ultimo governo Berlusconi (il quarto guidato dall'ex Cavaliere nella storia repubblicana) \u00e8 rimasto in carica dal 7 maggio 2008 al 16 novembre 2011. In questo lasso di tempo, il tasso di disoccupazione in Italia, secondo Eurostat, ha oscillato tra il 6,7% del 2008 e l'8,4% del 2011. Negli stessi anni, il tasso di disoccupazione medio nella Ue \u00e8 sempre stato superiore a quello italiano: dal 7% del 2008 si \u00e8 arrivati al 9,7% del 2011.\n\nA partire dall\u2019anno successivo, lo scenario \u00e8 cambiato. Nel 2012, il tasso di disoccupazione italiano ha superato dello 0,2% la media Ue per la prima volta dal 2002. Il governo in carica era quello \u201ctecnico\u201d guidato da Mario Monti, sostenuto in Parlamento anche da Silvio Berlusconi. Infatti, l\u2019allora Popolo della Libert\u00e0 ha appoggiato il governo tecnico fino al dicembre 2012, quando, con l'astensione dal voto sul \u201cdecreto Sviluppo\u201d gett\u00f2 le basi per le dimissioni dello stesso Monti e le successive elezioni a febbraio 2013.\n\nRelativamente agli anni 2012-2013, quando \u00e8 avvenuto il \u201csorpasso\u201d del tasso di disoccupazione italiano rispetto a quello europeo, \u00e8 quindi scorretto parlare di : il partito di Berlusconi faceva infatti parte della maggioranza che ha sostenuto Monti e Letta e, nel secondo caso, partecipava direttamente all\u2019esecutivo con diversi ministri.\n\nSolo a partire dal 2014 si pu\u00f2 quindi parlare di \u00abgoverni della sinistra\u00bb e solo per gli ultimi mesi di \u00abpolitiche dei Cinque Stelle\u00bb. Tra il 2014 e il 2018 si sono infatti succeduti i governi Renzi, Gentiloni e, da ultimo, il governo Conte. In questo periodo Forza Italia (o il Popolo della Libert\u00e0 pre-scissione) \u00e8 sempre stata all\u2019opposizione.\n\nNei quattro anni presi in esame, il tasso di disoccupazione italiano \u00e8 sempre stato pi\u00f9 alto rispetto alla media Ue di almeno il 2,5%. Tra il 2014 e il 2017 \u00e8 per\u00f2 sceso dal 12,7 % all\u201911,2% e sembra quindi sbagliato dire, come fa Berlusconi, che il problema della disoccupazione in generale si sia aggravato durante i governi \u00abdella sinistra\u00bb. \u00c8 per\u00f2 vero che sia aumentato il divario con la media Ue: se nel 2014 era di 1,5 punti percentuali, nel 2017 era di 3,6 punti.\n\nPer quanto riguarda il 2018 non ci sono ovviamente ancora dati definitivi, ma gli ultimi dati mensili Istat stimano che il tasso di disoccupazione a giugno sia stato del 10,9%. Sostanzialmente stabile, quindi, rispetto ai valori del 2017: allora, sempre a giugno, si era registrato un tasso di disoccupazione dell'11,1%.\n\nSi pu\u00f2 dire che la disoccupazione al Sud sia tendenzialmente in peggioramento da dieci anni, e che gli anni peggiori siano stati non quelli dei governi di sinistra ma quelli dei governi di unit\u00e0 nazionale (Monti e Letta), sostenuti anche dal centrodestra, quando il tasso \u00e8 passato dal 13,5% (2011) al 19,7% (2013).\n\nSilvio Berlusconi ha dichiarato che il suo governo \u00e8 stato l\u2019ultimo a mantenere il tasso di disoccupazione del Paese al di sotto della media europea. Ha anche affermato che il \u00abdramma disoccupazione\u00bb si \u00e8 aggravato durante tutti i governi \u00abdella sinistra\u00bb e prosegue oggi in questa direzione interessando, in particolare, l'Italia meridionale.\n\nSe \u00e8 corretto affermare che il tasso di disoccupazione italiano sia rimasto al di sotto della media dell'Unione Europea per l'ultima volta sotto il governo Berlusconi IV, il resto dell\u2019affermazione \u00e8 invece inesatto.\n\nIn primo luogo bisogna notare come il partito dell'ex Cavaliere (Pdl prima e Forza Italia poi) fosse una forza di sostegno per i due governi (Monti nel 2012 e Letta nel 2013) sotto cui l\u2019aumento del tasso di disoccupazione \u00e8 stato maggiore. Durante i governi \u00abdella sinistra\u00bb, come li chiama Berlusconi, che si sono succeduti tra il 2014 e il 2017, e che hanno sempre visto Silvio Berlusconi all'opposizione, non \u00e8 poi corretto dire che il fenomeno sia andato aggravandosi. Sia a livello nazionale che nel solo Mezzogiorno, i dati mostrano una situazione di sostanziale stabilit\u00e0. \u201cN\u00ec\u201d per l\u2019ex presidente del Consiglio.", "lang": "it"}