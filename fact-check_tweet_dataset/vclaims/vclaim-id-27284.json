{"title": "Nesten 20 000 f\u00e6rre barn ville v\u00e6rt fattige hvis barnetrygden hadde fulgt prisveksten de 20 siste \u00e5rene", "subtitle": "Minst 20 000 f\u00e6rre norske barn ville tilh\u00f8rt lavinntektsfamilier. Det er ikke n\u00f8dvendigvis det samme som at de er fattige.", "author": "www.faktisk.no", "date": null, "vclaim_id": "vclaim-id-27284", "url": "https://www.faktisk.no/faktasjekker/XN/nesten-20-000-faerre-barn-ville-vaert-fattige-hvis-barnetrygden-hadde-fulgt-prisveksten-de-20-siste-ar", "vclaim": "F\u00f8r valget i 2005 kom SV med et l\u00f8fte som enda ikke er innfridd. I programmet sitt skrev partiet at \u00abfattigdommen skal avskaffes i l\u00f8pet av neste stortingsperiode\u00bb. P\u00e5 sp\u00f8rsm\u00e5l fra Aftenposten om det var realistisk \u00e5 f\u00e5 til, svarte dav\u00e6rende SV-leder Kristin Halvorsen:\n\nHalvorsen fikk rett. Tolv \u00e5r senere er det fortsatt fattigdom i Norge, noe n\u00e5v\u00e6rende SV-leder Audun Lysbakken tok opp i sin tale til landsm\u00f8tet. Han kom med f\u00f8lgende p\u00e5stand:\n\nLysbakken viser til rapporten \u00abBarnefamilienes inntekter, formue og gjeld 2004\u20132014\u00bb fra SSB n\u00e5r Faktisk.no ber om dokumentasjon for p\u00e5standen. P\u00e5 side 34 i rapporten st\u00e5r det:\n\nI rapporten kan man ogs\u00e5 se denne figuren:\n\nFiguren viser at nesten 12 000 barn ikke lenger ville tilh\u00f8rt lavinntektsgruppen i 2004 hvis barnetrygden hadde v\u00e6rt p\u00e5 samme niv\u00e5 som i 1996. I 2008 ville tallet \u00f8kt til 14 000, mens det i 2014 ville v\u00e6rt p\u00e5 nesten 18 000 barn. Forfatterne skriver:\n\nMed \u00ablavinntektsgruppen\u00bb menes barn som vokser opp i familier som har lavere inntekt enn 60 prosent av medianen i befolkningen. Vi vil g\u00e5 n\u00e6rmere inn p\u00e5 denne definisjonen senere.\n\nKommunikasjonssjef Siri Gj\u00f8rtz i SV, som svarer p\u00e5 vegne av Lysbakken, skriver i en e-post til Faktisk.no at tallet n\u00e5 sannsynligvis er over 20 000 siden realverdien av barnetrygden svekkes for hvert \u00e5r den ikke blir justert, forutsatt inflasjon. Hun viser ogs\u00e5 til et anslag p\u00e5 25 000 barn, som Unicef kom med i ABC Nyheter.\n\nSSB har ikke gjort beregninger etter 2014, men tallet har etter alt \u00e5 d\u00f8mme \u00f8kt til minst 20 000 tre \u00e5r etterp\u00e5. If\u00f8lge SSBs priskalkulator, har prisstigningen v\u00e6rt p\u00e5 7,3 prosent fra 2014 til mars 2017.\n\nBarnetrygden har i samme periode st\u00e5tt helt stille og er fortsatt p\u00e5 970 kroner, slik den ogs\u00e5 var i 1996. Hadde barnetrygden blitt prisjustert, ville den i mars 2017 v\u00e6rt p\u00e5 nesten 1500 kroner.\n\nSelv om Lysbakken har dekning for tallet 20 000, er det mulig \u00e5 diskutere hans bruk av begrepet \u00abfattige barn\u00bb. \u00c5 tilh\u00f8re en lavinntektsgruppe er ikke n\u00f8dvendigvis det samme som \u00e5 v\u00e6re fattig. Barne-, ungdoms- og familiedirektoratet (Bufdir) har denne definisjonen:\n\nNorske myndigheter bruker vanligvis EUs definisjon av lavinntekt. Hvis man tjener mindre enn 60 prosent av medianinntekten i Norge, er man i lavinntektsgruppen. Hva som er medianinntekten varierer fra fylke til fylke og etter familietype.\n\nDen norske medianinntekten etter skatt er n\u00e5 p\u00e5 431 000 kroner, if\u00f8lge SSB. Et barn som vokser opp i en familie som har mindre enn 258 600 kroner tilh\u00f8rer dermed lavinntektsgruppen.\n\nIf\u00f8lge Oppvekstrapporten 2017 fra Bufdir vokste hvert tiende norske barn opp i en lavinntektsfamilie i 2015. Dette utgjorde 98 175 barn. NRK Detektor har faktasjekket en p\u00e5stand fra Lysbakken om at \u00ab98 000 barn vokser opp i fattigdom\u00bb.\n\nTre forskere i SSB har g\u00e5tt gjennom beregningene som ligger til grunn for Oppvekstrapporten. De konkluderer if\u00f8lge Forskning.no med at andelen fattige barn i Norge halveres hvis man tar med verdien av offentlige tjenester i beregningen. En av forskerne, Rolf Aaberge, sier til Forskning.no:\n\nI Oppvekstrapporten er inntekten begrenset til husholdningenes samlede kontantinntekter etter at skatt er trukket fra. Aaberge mener at siden skatten kommer tilbake til familiene i form av gratis eller subsidierte tjenester (som for eksempel gratis skole og subsidiert barnehage), s\u00e5 b\u00f8r verdien av disse tas hensyn til. Til Forskning.no sier han:\n\nSlutter ikke \u00e5 si fattig\n\nTilbake til Lysbakkens p\u00e5stand om at 20 000 f\u00e6rre barn ville v\u00e6rt fattige hvis barnetrygden hadde fulgt prisveksten. Skulle SV-lederen v\u00e6rt helt presis med begrepsbruken, burde han sagt \u00ab20 000 f\u00e6rre barn i lavinntektsfamilier\u00bb.\n\nEtter at NRK Detektor publiserte sin faktasjekk av Lysbakkens p\u00e5stand om at det finnes 98 000 fattige barn i Norge, har SV-lederen gjort det helt klart at han kommer til \u00e5 fortsette \u00e5 omtale barn i lavinntektsfamilier som fattige:", "lang": "no"}