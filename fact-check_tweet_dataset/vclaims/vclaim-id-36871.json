{"title": "Salvini \u00e8 il leader europeo con pi\u00f9 \u201cMi piace\u201d su Facebook", "subtitle": "", "author": "pagellapolitica.it", "date": null, "vclaim_id": "vclaim-id-36871", "url": "https://pagellapolitica.it/dichiarazioni/8493/salvini-e-il-leader-europeo-con-piu-mi-piace-su-facebook", "vclaim": "Ma \u00e8 davvero cos\u00ec? Abbiamo verificato e se per un certo verso Salvini esagera (e non di poco), per un altro ha ragione.\n\nTramite un\u2019analisi pi\u00f9 approfondita condotta con (uno strumento di propriet\u00e0 di Facebook, a cui Pagella Politica ha accesso e che permette di monitorare le prestazioni delle pagine pubbliche del social network), \u00e8 possibile ricostruire come questo numero sia cresciuto nel tempo.\n\nL\u2019aumento pi\u00f9 significativo si \u00e8 ottenuto nei mesi immediatamente successivi al voto, quando il leader della Lega \u00e8 entrato in trattative per formare il futuro governo Conte con il Movimento 5 stelle. Tra inizio marzo 2018 e fine agosto l\u2019allora ministro dell\u2019Interno aveva raccolto quasi un milione di \u201cMi piace\u201d, superando quota 3 milioni alle soglie di settembre 2018.\n\nSe si prendono in considerazione tutte le pagine Facebook riconducibili all\u2019Europa, non \u00e8 vero che quella di Salvini \u00e8 la prima per numero di \u201cMi Piace\u201d. Ci sono infatti numerosi controesempi che permettono di smentire la dichiarazione del leader della Lega.\n\nPassando dallo sport all\u2019informazione, abbiamo poi diverse realt\u00e0 che fanno meglio dell\u2019ex ministro dell\u2019Interno, come il quotidiano britannico (quasi 8,3 milioni di \u201cMi piace\u201d) e quello spagnolo (oltre 5 milioni).\n\nIn ogni caso, prendendo in considerazione tutte le pagine Fb riconducibili a realt\u00e0 e persone europee, \u00e8 senz\u2019altro un\u2019esagerazione quella del primato rivendicato da Salvini, che per\u00f2 ha ragione se si restringe il campo di gara esclusivamente a quello dei leader politici europei.\n\nAltri esponenti di primo piano del M5s \u2013 partito che ha costruito parte della sua fortuna con la presenza sui social \u2013 registrano numeri pi\u00f9 bassi di Salvini, come il fondatore Beppe Grillo (quasi 2 milioni) e l\u2019ex deputato Alessandro Di Battista (1,5 milioni). L\u2019attuale presidente del Consiglio Giuseppe Conte, al 13 gennaio 2020, ha poco pi\u00f9 di un milione di \u201cMi piace\u201d, un quarto di quelli che ha l\u2019ex ministro dell\u2019Interno.\n\nA febbraio 2019, la cancelliera tedesca Angela Merkel ha invece annunciato il suo abbandono a Facebook (all\u2019epoca la sua pagina contava circa 2,5 milioni di \u201cMi piace\u201d), mentre in Spagna si registrano cifre notevolmente pi\u00f9 basse rispetto a quelle italiane. La pagina Fb del neo-primo ministro Pedro Sanchez ha poco pi\u00f9 di 270 mila \u201cMi piace\u201d, mentre il suo alleato di governo e leader di Podemos Pablo Iglesias \u00e8 riuscito a raccoglierne circa 765 mila.\n\nA livello mondiale, le cose cambiano. Leader statunitensi come Barack Obama (54,7 milioni) e Donald Trump (25,6 milioni), l\u2019indiano Narendra Modi (44,5 milioni) il canadese Justin Trudeau (6,7 milioni) e il turco Recep Tayyip Erdogan (9,2 milioni) \u2013 per citarne alcuni \u2013 hanno numeri pi\u00f9 alti della pagina ufficiale Fb di Salvini.\n\nIl leader della Lega Matteo Salvini ha festeggiato i 4 milioni di \u201cMi piace\u201d raggiunti su Facebook, dicendo che la sua pagina \u00e8 \u00abla prima in Europa\u00bb. Numeri alla mano, l\u2019ex ministro dell\u2019Interno esagera \u2013 e di molto \u2013 se si considerano davvero tutte le pagini ufficiali Facebook riconducibili a personaggi e realt\u00e0 europee.", "lang": "it"}