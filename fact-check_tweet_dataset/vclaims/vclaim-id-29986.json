{"title": "Davvero oltre l'80 per cento delle violenze sulle donne avviene in \u00abcasa\u00bb?", "subtitle": "", "author": "pagellapolitica.it", "date": null, "vclaim_id": "vclaim-id-29986", "url": "https://pagellapolitica.it/dichiarazioni/8503/davvero-oltre-l80-per-cento-delle-violenze-sulle-donne-avviene-in-casa", "vclaim": "Il post si inserisce nella polemica scatenata dalla partecipazione al Festival di Sanremo del rapper Junior Cally, i cui testi sono stati interpretati da alcuni come un\u2019istigazione alla violenza di genere e al femminicidio. Il 19 gennaio, il leader della Lega Matteo Salvini aveva infatti scritto su Twitter: \u00ab A proposito mi vergogno di quel cantante che paragona Donne come troie, violentate, sequestrate, stuprate e usate come oggetti. Lo fai a casa tua, non in diretta sulla Rai e a nome della musica italiana\u00bb.\n\nIn particolare, il report della Polizia di Stato , pubblicato a ottobre 2019, afferma che il genere assume un ruolo preponderante in casi relativi a \u00abmaltrattamenti contro familiari e conviventi (art. 572 c.p.), atti persecutori (art. 612 bis c.p.), percosse (art. 581 c.p.) e violenza sessuale (art. 609 bis e ss. c.p.)\u00bb.\n\nDal punto di vista normativo il provvedimento pi\u00f9 recente sul tema \u00e8 la Legge 69/2019, rinominata dai giornali \u201cCodice Rosso\u201d, entrata in vigore il 9 agosto scorso. Il testo contiene \u00abmodifiche al codice penale, al codice di procedura penale e altre disposizioni in materia di tutela delle vittime di violenza domestica e di genere\u00bb. Il provvedimento mira a velocizzare le procedure di avvio delle indagini successive alla denuncia (art. 2) e inserisce quattro nuovi reati specifici nell\u2019ordinamento giuridico italiano: (art. 10), lesioni al viso sfregianti o deformanti (art. 12), induzione o costrizione al matrimonio (art. 7) e violazione dei provvedimenti di allontanamento dalla casa familiare e del divieto di avvicinamento ai luoghi frequentati dalla persona offesa (art. 4).\n\nPer quanto riguarda l\u2019incidenza del fenomeno della violenza di genere in Italia, i dati pi\u00f9 recenti sono forniti dal rapporto citato in precedenza. A titolo esemplificativo, il documento afferma che nel mese di marzo del 2019 \u00e8 stata registrata una media di 88 denunce al giorno da parte di vittime di violenza di genere di sesso femminile: quasi una ogni 15 minuti. \u00c8 anche precisato che la maggior parte delle denunce proviene da vittime di nazionalit\u00e0 italiana (80,2 per cento dei casi) e che anche gli autori delle violenze sono per il 74 per cento italiani.\n\nAi fini della nostra analisi, per\u00f2, l\u2019affermazione pi\u00f9 importante che si legge nel rapporto della Polizia \u00e8 quella secondo cui \u00abnell'82 per cento dei casi chi fa violenza su una donna non bussa: ha le chiavi di casa\u00bb (non \u00e8 chiaro\n\nLo stesso trend, inoltre, \u00e8 riscontrabile nel report Istat \u201cLa violenza contro le donne dentro e fuori la famiglia\u201d, ultimo pubblicato, nel 2015, e relativo all\u2019anno 2014. Seppur con numeri e dati di base ovviamente diversi, il documento afferma che \u00able forme pi\u00f9 gravi di violenza sono esercitate da partner, parenti o amici\u00bb. In particolare, \u00abgli stupri sono stati commessi nel 62,7 per cento dei casi da partner, nel 3,6 per cento da parenti e nel 9,4 per cento da amici. Anche le violenze fisiche (come gli schiaffi, i calci, i pugni e i morsi) sono per la maggior parte opera dei partner o ex\u00bb.\n\nIl rapporto Istat relativo al 2014 \u00e8 utile anche per dare un\u2019idea della portata complessiva del fenomeno, un tema non toccato dal documento della Polizia di Stato. L\u2019Istat ha infatti calcolato che \u00ab6 milioni 788 mila donne hanno sub\u00ecto nel corso della propria vita una qualche forma di violenza fisica o sessuale, il 31,5 percento delle donne tra i 16 e i 70 anni. Il 20,2 per cento ha sub\u00ecto violenza fisica, il 21% violenza sessuale, il 5,4% forme pi\u00f9 gravi di violenza sessuale come stupri e tentati stupri. Sono 652 mila le donne che hanno sub\u00ecto stupri e 746 mila le vittime di tentati stupri\u00bb.\n\nIl report \u201cQuesto non \u00e8 amore\u201d, diffuso dalla Polizia di Stato nell\u2019ottobre 2019 , riporta che \u00abnell'82 per cento dei casi chi fa violenza su una donna non bussa: ha le chiavi di casa\u00bb. \u00c8 insomma vero che sia l'ambito domestico\u2013familiare quello in cui avviene la grande maggioranza delle violenze.", "lang": "it"}