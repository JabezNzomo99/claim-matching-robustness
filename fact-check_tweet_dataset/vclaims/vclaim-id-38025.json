{"title": "Bonelli (per fortuna) sbaglia sui tumori a Taranto", "subtitle": "", "author": "pagellapolitica.it", "date": null, "vclaim_id": "vclaim-id-38025", "url": "https://pagellapolitica.it/dichiarazioni/8435/bonelli-per-fortuna-sbaglia-sui-tumori-a-taranto", "vclaim": "\u00abIndagini epidemiologiche successive hanno evidenziato come il 50% dei bambini di Taranto tra gli 0 e gli 15 anni si ammalasse di tumore e, di questi, il 21% non sopravviveva alla patologia\u00bb.\n\n\n\n \n\n Il 4 novembre, il coordinatore nazionale dei Verdi Angelo Bonelli ha riportato una statistica riguardo alle conseguenze che l\u2019inquinamento dell\u2019Ilva di Taranto avrebbe avuto sulla salute dei bambini dell\u2019area.\n\nSul sito ufficiale del partito, Bonelli ha scritto che \u00abindagini epidemiologiche successive\u00bb al 2012 \u2013 anno in cui l\u2019Ilva \u00e8 stata messa sotto sequestro \u2013 \u00abhanno evidenziato come il 50 per cento dei bambini di Taranto tra gli 0 e gli 15 anni si ammalasse di tumore e, di questi, il 21 per cento non sopravvivesse alla patologia\u00bb.\n\nAbbiamo verificato e si tratta di un\u2019affermazione sbagliata. Vediamo perch\u00e9.\n\nLe indagini cui fa riferimento Angelo Bonelli sono presenti all\u2019interno degli studi S.e.n.t.i.e.r.i. (Studio Epidemiologico Nazionale dei Territori e degli Insediamenti Esposti a Rischio da Inquinamento), pubblicati negli anni sulla rivista Epidemiologia e prevenzione.\n\nS.e.n.t.i.e.r.i \u00e8 un programma avviato nel 2007 in collaborazione con l\u2019Istituto Superiore di Sanit\u00e0 (Iss) e finanziato dal Ministero della Salute. L\u2019intento \u00e8 quello di studiare, tra le altre cose, come la mortalit\u00e0, l\u2019incidenza delle malattie e il numero dei ricoveri dei siti di interesse nazionale (Sin) si discostino rispetto alla media nazonale.\n\nI Sin sono le aree del territorio italiano \u2013 come quella formata da alcuni territori del comune di Taranto e di Statte \u2013 che sono state contaminate, classificate come pericolose dallo Stato e che quindi necessitano di interventi di bonifica.\n\nA questo progetto partecipano esperti di epidemiologia, medicina e di altre scienze, provenienti dal mondo accademico e sanitario. Gli studi sul Sin di Taranto vengono poi pubblicati e aggiornati per legge (art. 8, comma 4-ter della legge 6/2014) dall\u2019Iss.\n\nIn parole pi\u00f9 semplici e guardando al nostro specifico caso, possiamo dire che grazie al calcolo effettuato utilizzando il Sir \u00e8 possibile confrontare il numero dei giovani affetti da tumore nell'area a rischio di Taranto con quelli che ne sarebbero affetti se l'insorgenza di tumori di questo territorio fosse uguale a quella di altre aree della Puglia.\n\nQuindi, non \u00e8 corretto ritenere, come fatto da Bonelli, che il 50 per cento dei bambini di quest'area ha contratto un tumore. In realt\u00e0, i dati mostrano che tra gli individui di et\u00e0 compresa tra gli 0 e i 14 anni, l'incidenza di tumori \u00e8 del 54 per cento superiore al numero atteso.\n\nStando agli studi epidemiologici fatti, nell'area del Sin di Taranto il 54 per cento in pi\u00f9 degli individui di et\u00e0 compresa tra gli 0 e i 14 anni si \u00e8 ammalato di tumore rispetto alla base di riferimento regionale. Non \u00e8 quindi vero che a Taranto un bambino ogni due ha contratto un tumore ma \u00e8 corretto sostenere che i numeri sono qui superiori rispetto al resto della Puglia.\n\nInoltre, non \u00e8 vero che il 21 per cento di coloro che si sono ammalati di tumore (sempre guardando alla fascia di et\u00e0 0-14 anni), \u00e8 deceduto. In realt\u00e0, il decesso direttamente collegato ai tumori tra i giovanissimi di quell'area \u00e8 risultato essere pari all'11 per cento superiore (5 casi su 20) rispetto a quanto atteso.\n\nAngelo Bonelli ha dichiarato che delle indagini epidemiologiche successive al 2012 hanno dimostrato che \u00abil 50 per cento dei bambini di Taranto\u00bb di et\u00e0 compresa tra gli 0 e i 15 anni si \u00e8 ammalato di tumore e che il 21 per cento di questi non \u00e8 sopravvissuto alla malattia.\n\nAllo stesso modo, il 21 per cento citato da Bonelli \u00e8 pari alla differenza tra la mortalit\u00e0 attesa e la mortalit\u00e0 osservata dal 2003 al 2010 nella popolazione 0\u201314 anni per tutte le cause naturali, e non la percentuale di minori deceduti a causa del cancro.\n\n\u00c8 quindi decisamente sbagliato ritenere che a Taranto un bambino ogni due si sia ammalato di tumore e che, di questi, il 21 per cento muoia per colpa di questo male.", "lang": "it"}