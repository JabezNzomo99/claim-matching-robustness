{"title": "In Italia c\u2019\u00e8 un \u201cabnorme ricorso\u201d alle elezioni anticipate?", "subtitle": "", "author": "pagellapolitica.it", "date": null, "vclaim_id": "vclaim-id-20029", "url": "https://pagellapolitica.it/dichiarazioni/7846/in-italia-ce-un-abnorme-ricorso-alle-elezioni-anticipate", "vclaim": "A l Senato per la presentazione del libro \u201cEuropa, sfida per l'Italia\u201d, lo scorso 6 giugno il Presidente emerito Giorgio Napolitano ha puntato l'indice contro l'instabilit\u00e0 politica e contro la \"abnormit\u00e0\" del ricorso alle elezioni anticipate che fa l'Italia, che sarebbe \"sconosciuta\" negli altri Paesi democratici europei.\n\nVediamo, per prima cosa, quante legislature sono state interrotte in Italia prima della scadenza. A partire dal 1948 ci sono state in totale sedici legislature, esclusa quella attuale ancora in corso. Di queste, otto si sono concluse con lo scioglimento anticipato del Parlamento rispetto ai cinque anni di mandato previsti: la V (1968-72), la VI (1972-76), la VII (1976-79), l\u2019VIII (1979-83), la IX (1983-87), l\u2019XI (1992-94, sono gli anni di Tangentopoli), la XII (1994-96, primo governo Berlusconi) e la XV (2006-08, secondo governo Prodi). Il 50% del totale.\n\nIn Germania ci sono state diciotto elezioni per il Bundestag escluse le prossime in arrivo a settembre 2017. Il mandato del Parlamento tedesco dura quattro anni e ci sono stati, considerando prima la Germania dell\u2019Ovest e poi la Germania unita, quattro casi di elezioni federali anticipate: nel 1972, nel 1983, nel 1990 (dopo la riunificazione) e nel 2005. Il 22% del totale.\n\nPer quanto riguarda le prime, si ebbero nel 1969 per la prima volta, dopo le dimissioni di De Gaulle (che aveva perso un referendum sul quale aveva messo in palio la propria permanenza al potere) e nel 1974, a causa della morte del presidente Georges Pompidou. Due casi su dieci (escluse le ultime, vinte da Macron), dunque il 20%.\n\nPer quanto riguarda le seconde, ci sono state cinque interruzioni anticipate rispetto al termine di cinque anni, su un totale di quattordici legislature (esclusa quella attuale): nel 1962, 1968 (le precedenti si erano tenute appena nel 1967, ma De Gaulle sciolse il Parlamento appena dopo un anno in seguito alla \u201ccrisi di maggio\u201d), 1981, 1988 e 1997. Il 35,7% dei casi.\n\nDopo la Seconda Guerra Mondiale, questa situazione si \u00e8 verificata cinque volte per le elezioni generali (escludiamo quelle dell\u20198 giugno 2017 per volont\u00e0 dell\u2019attuale premier britannica Theresa May). Successe nel 1951, quando Winston Churchill torn\u00f2 a Downing Street, nel 1955, quando Churchill si ritir\u00f2 dalla politica, nel 1966, quando Wilson tent\u00f2 e riusc\u00ec a incrementare la maggioranza laburista, e nel 1974 \u2013 anno convulso a causa degli scioperi dei minatori \u2013 sia a febbraio che a ottobre.\n\nIn Spagna, finito il franchismo e passate le elezioni costituenti del 1977, la prima legislatura cominci\u00f2 dopo le elezioni del 1979. Questa fu interrotta anticipatamente rispetto ai quattro anni previsti nel 1982, e lo stesso destino tocc\u00f2 alla III legislatura (1986-89), alla V (1993-96), alla IX (2008-11) e alla XI (2015-16).\n\nSe limitiamo il confronto ai soli grandi Paesi europei, si pu\u00f2 dire che Napolitano abbia quantomeno esagerato nella durezza delle sue affermazioni. Se infatti Germania, Regno Unito e \u2013 relativamente ai presidenti \u2013 la Francia hanno delle percentuali dimezzate o pi\u00f9 rispetto all\u2019Italia, la Spagna non \u00e8 invece tanto distante.\n\nTra i paesi pi\u00f9 piccoli, ci sono invece diverse situazioni uguali o peggiori di quella italiana, quanto a stabilit\u00e0 dei Parlamenti. Prendiamo il caso della Grecia: un Paese andato a votare sei volte negli ultimi dieci anni, un ritmo che ridimensiona la \u201cabnormit\u00e0\u201d italiana. Il Paese ellenico, uscito dalla dittatura dei colonnelli nel 1974, da allora ha interrotto anticipatamente la legislatura undici volte su sedici (quella in corso \u00e8 la diciassettesima): il 68,7%, ben pi\u00f9 dell\u2019Italia.\n\nNon siamo di certo uno dei Paesi virtuosi da questo punto di vista, ma affermare \u2013 come fa l\u2019ex Presidente della Repubblica \u2013 che sia addirittura \u201cabnorme\u201d il ricorso dell\u2019Italia al voto anticipato rispetto agli altri Paesi europei \u00e8 un\u2019esagerazione. Per lui un \"N\u00ec\".", "lang": "it"}