{"title": "Kandydat na prezydenta spoza polityki - weryfikujemy s\u0142owa P. Tanajno", "subtitle": "Pawe\u0142 Tanajno m\u00f3wi\u0142 o sobie, \u017ce to pierwszy kandydat na prezydenta spoza polityki. Czy jednak to, co powiedzia\u0142 Pawe\u0142 Tanajno, jest zgodne z prawd\u0105?", "author": "demagog.org.pl", "date": null, "vclaim_id": "vclaim-id-4681", "url": "https://demagog.org.pl/wypowiedzi/kandydat-na-prezydenta-spoza-polityki-weryfikujemy-slowa-p-tanajno/", "vclaim": "Wed\u0142ug definicji, polityk to osoba zawodowo zajmuj\u0105ca si\u0119 polityk\u0105. W zwi\u0105zku z tym, pierwszym kandydatem, kt\u00f3ry nie by\u0142 politykiem, by\u0142 bezpartyjny adwokat Liwiusz Ilasz ubiegaj\u0105cy si\u0119 o urz\u0105d prezydenta w 2005 roku. Warto tutaj wspomnie\u0107 r\u00f3wnie\u017c o przedsi\u0119biorcy Stanis\u0142awie Tymi\u0144skim, kt\u00f3ry startowa\u0142 w wyborach w latach 1990 i 2005. By\u0142 on,co prawda, cz\u0142onkiem Kanadyjskiej Partii Libertaria\u0144skiej, ale w chwili kandydowania w 1990 roku by\u0142 zupe\u0142nie nieznany polskiemu spo\u0142ecze\u0144stwu.Tegoroczni kandydaci r\u00f3wnie\u017c maj\u0105 niewielkie do\u015bwiadczenie polityczne. Bezpartyjny re\u017cyser Grzegorz Braun bezskutecznie startowa\u0142 w 2010 do Rady Miasta Wroc\u0142awia z listy lokalnego komitetu Polski Wroc\u0142aw. Pawe\u0142 Kukiz startuje bez poparcia \u017cadnej partii politycznej, od 2014 jest radnym Sejmiku Dolno\u015bl\u0105skiego, ale znany jest g\u0142\u00f3wnie ze swojej dzia\u0142alno\u015bci artystycznej.\n\nNale\u017cy pami\u0119ta\u0107, \u017ce Pawe\u0142 Tanajno nale\u017ca\u0142 do Platformy Obywatelskiej oraz by\u0142 zwi\u0105zany z Ruchem Poparcia Palikota, a obecnie jest cz\u0142onkiem Demokracji Bezpo\u015bredniej, wi\u0119c posiada pewne do\u015bwiadczenie i zaplecze polityczne.\n\nW \u015bwietle tych fakt\u00f3w wypowied\u017a nale\u017cy uzna\u0107 za fa\u0142szyw\u0105", "lang": "pl"}