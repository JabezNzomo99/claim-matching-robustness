{"title": "Nei, kulturminister Trine Skei Grande vil ikke slukke de lokale FM-radioene", "subtitle": "Venstre vil at konsesjonene utvides til 2026. Sp vil utvide til 2031.", "author": "www.faktisk.no", "date": null, "vclaim_id": "vclaim-id-19346", "url": "https://www.faktisk.no/faktasjekker/vz6/nei-kulturminister-trine-skei-grande-vil-ikke-slukke-de-lokale-fm-radioene", "vclaim": "Senterpartiet har siden juli kj\u00f8pt radioreklame p\u00e5 lokalradiostasjoner som sender p\u00e5 FM-nettet. Der sier Senterparti-leder Trygve Slagsvold Vedum dette:\n\nDu kan h\u00f8re radioreklamen her:\n\nAnnonsen har blitt distribuert via den s\u00e5kalte FM-samkj\u00f8ringen. Reklamen har g\u00e5tt p\u00e5 alle stasjonene til Radio Metro-gruppen p\u00e5 \u00d8stlandet og S\u00f8rlandet, opplyser direkt\u00f8r Hilde Apneseth i Radio Metro.\n\n\u2013 I tillegg har den g\u00e5tt p\u00e5 p\u00e5 de aller fleste st\u00f8rre lokalradioer i hele Norge. Den begynte \u00e5 g\u00e5 i midten av juli og skal til sammen g\u00e5 i fire uker, sier hun.\n\nHovedbudskapet i reklamen er at kulturminister Trine Skei Grande (V) vil slukke det lokale FM-nettet. Som kulturminister er Grande ansvarlig statsr\u00e5d for mediesaker. P\u00e5standen m\u00e5 derfor tolkes som at enten regjeringen eller partiet Venstre g\u00e5r inn for \u00e5 stenge FM-nettet for lokalradioer. Er dette riktig?\n\nFaktisk.no har spurt Vedum og hans r\u00e5dgiver om hva som er grunnlaget for p\u00e5standen om at Grande \u00abvil slukke din lokale FM-radio\u00bb. De viser til:\n\u2022 At offentlig redaksjonell st\u00f8tte til lokalradio er kraftig redusert de siste \u00e5rene.\n\u2022 At lokale FM-stasjoner bare har konsesjon til ut 2021.\n\u2022 At Senterpartiets forslag om \u00e5 forlenge FM-konsesjonene til lokalradio til ut 2031 ble stemt ned i Stortinget, av blant annet Venstre.\n\u2022 Det er foresl\u00e5tt ytterligere begrensninger p\u00e5 mulighetene til reklameinntekter for de ikke-kommersielle kanalene i storbyene.\n\u2022 At Senterpartiet i 2016 foreslo \u00e5 utsette slukkingen av det nasjonale FM-nettet. Forslaget fikk bare Sps og Frps stemmer.\n\u2022 At Senterpartiet i 2018 foreslo \u00e5 gjen\u00e5pne FM-nettet for NRK P1.\n\nI 2011 vedtok Stortinget overgangen til digital radio - DAB. Det var kulturminister Anniken Huitfeldt (Ap) som la frem stortingsmeldingen om digitalisering av radiomediet. Riksdekkende radio skulle over p\u00e5 DAB i l\u00f8pet av 2017, men lokalradio kunne fortsette \u00e5 sende p\u00e5 FM-b\u00e5ndet. Begrunnelsen var at lokalradioene skulle skjermes for de store kostnadene forbundet med omlegging til DAB. Inntektene fra FM-lytting er ogs\u00e5 st\u00f8rre enn fra DAB.\n\nI storbyene ble FM-radio i 2017 stengt for alle andre enn s\u00e5kalte nisjeradioer. Dette er radiokanaler som deler sendenett med andre, og som har begrensninger p\u00e5 reklame- og sponsorinntekter. I praksis er det n\u00e5 bare ikke-kommersielle kanaler som sender p\u00e5 FM i de store byene.\n\nLokalradioens rolle ble p\u00e5 nytt behandlet da regjeringen Solberg i 2015 la frem lokalradiomeldingen. Stortinget bestemte enstemmig at lokalradioer skal f\u00e5 lov til \u00e5 fortsette sendinger p\u00e5 FM-b\u00e5ndet frem til 2021.\n\nLokale FM-stasjoner har derfor lisens til \u00e5 sende frem til \u00e5rskiftet 2020/2021. Det er 120 unike akt\u00f8rer i lokalradiomarkedet. De fordeler seg slik:\n\nHvis vi ser p\u00e5 antallet akt\u00f8rer (kanaler), sender 105 av 120 lokalradioer fortsatt p\u00e5 FM.\n\nIf\u00f8lge Medietilsynet har lokalradio hatt en umiddelbar vekst etter slukkingen av de riksdekkende FM-sendingene.\n\nDet sentrale sp\u00f8rsm\u00e5let for lokalradioene, og deres lyttere, er hva som skjer fra 1. januar 2021.\n\nUnder behandlingen av statsbudsjettet for 2019 stilte Venstre seg bak f\u00f8lgende merknad fra kulturkomiteen p\u00e5 Stortinget:\n\nSlik sendte komiteen et signal om at de \u00f8nsket forlenget konsesjon til lokalradio p\u00e5 FM. I desember fikk Medietilsynet i oppdrag \u00e5 utrede en slik forlengelse.\n\nI mars i \u00e5r kom mediemeldingen om hvordan regjeringen vil legge til rette for mangfold og kvalitet. Der omtalte kulturminister Trine Skei Grande lokalradioene p\u00e5 denne m\u00e5ten:\n\nMedietilsynet leverte sin rapport til Grande i mai. Der anbefaler de at lokalradioene f\u00e5r fortsette \u00e5 sende p\u00e5 FM ut 2026. I de st\u00f8rste byene b\u00f8r det, som i dag, bare v\u00e6re ikke-kommersielle radioer som f\u00e5r sende p\u00e5 FM, foresl\u00e5r de.\n\n\u2013 Det som ligger i \u00e5nden til denne rapporten er hvor viktig lokalradio er, b\u00e5de i formidling av nyheter, og for \u00e5 skape et fellesskap, sa Grande da rapporten ble overlevert.\n\nHun sa videre at hun h\u00e5pet p\u00e5 st\u00f8tte til de foresl\u00e5tte grepene.\n\n\u2013 Vi skal n\u00e5 ha denne p\u00e5 h\u00f8ring og behandle dette i l\u00f8pet av \u00e5ret, h\u00e5per vi, s\u00e5nn at vi s\u00e5 fort som mulig f\u00e5r mediemeldingen gjennom i Stortinget og ogs\u00e5 f\u00e5r st\u00f8tte for denne typen grep, sa kulturministeren til Kampanje.\n\nUnder behandlingen av mediemeldingen ba regjeringspartiene p\u00e5 Stortinget regjeringen f\u00f8lge tilsynets anbefaling og forlenge dagens ordning til ut 2026. Flertallet i komiteen, inkludert Venstre, ba ogs\u00e5 regjeringen f\u00f8lge tilsynets anbefaling om \u00e5 \u00f8ke den \u00f8konomiske st\u00f8tten til lokale lyd- og bildemedier. Partiene vil ha \u00f8kt st\u00f8tte s\u00e5 lenge noe av pengene skal g\u00e5 til digitalisering.\n\n\u00abStortinget ber regjeringen forlenge dagens FM-konsesjoner for lokalradio ut 2031, tilsvarende utl\u00f8pstiden for lokalradioens digitale konsesjoner\u00bb.\n\nSenterpartiet ville alts\u00e5 p\u00e5legge regjeringen \u00e5 forlenge konsesjonene fem \u00e5r lenger enn flertallet.\n\nDa dette ble debattert i stortingssalen sa Grande:\n\n\u2013 Vi skal ogs\u00e5 diskutere et \u00abDokument 8\u00bb-forslag om \u00e5 forlenge dagens FM-konsesjoner for lokalradio ut 2031. Jeg er veldig glad for at flertallet i komiteen slutter seg til at Stortinget ikke b\u00f8r ta stilling til det f\u00f8r det foreligger et tilstrekkelig beslutningsgrunnlag. Medietilsynet har nettopp levert en rapport om hvor lenge og hvilke vilk\u00e5r en forlengelse av lokalradio p\u00e5 FM-nettet eventuelt skal ha. Lokalradioene har en viktig rolle i det norske mediemangfoldet, og rapporten viser at det er n\u00f8dvendig at lokalradioer f\u00e5r fortsette med FM noen \u00e5r til.\n\nBare SV ble med p\u00e5 Senterpartiets forslag.\n\nRadioreklamen har v\u00e6rt omstridt blant norske lokalradioredakt\u00f8rer som deltar i det riksdekkende annonsenettverket \u00abFM-samkj\u00f8ringen\u00bb.\n\n\u2013 Enkelte radioredakt\u00f8rer nektet \u00e5 sende reklamen. De mente at det ikke var riktig at kulturministeren vil slukke FM-sendingene. Men de fleste endte opp med \u00e5 sende reklamen, sier direkt\u00f8r Apneseth i Radio Metro.\n\nSelv valgte hun \u00e5 sende reklamen p\u00e5 sine egne kanaler, som n\u00e5r store deler av \u00d8stlandet og S\u00f8rlandet.\n\n\u2013 Jeg mener at Vedum har dekning for p\u00e5standen siden Grande, s\u00e5 vidt vi vet, aldri har uttalt seg offentlig om hun \u00f8nsker forlengelse eller ei. Venstre har uttalt seg, og det samme har en samlet kulturkomit\u00e9 p\u00e5 Stortinget. Men Grande har ikke flagget personlig hva hun mener om saken, sier Apneseth.\n\nHun forteller at enkelte redakt\u00f8rer mente Venstre m\u00e5 kj\u00f8pe seg egen reklametid om de vil ta til motm\u00e6le mot Vedum.\n\n\u2013 Hverken Venstre, Kulturdepartementet eller Grande har v\u00e6rt i kontakt med oss om dette for \u00e5 stoppe reklamespottene eller bli intervjuet av v\u00e5re programledere for \u00e5 m\u00f8te p\u00e5standene fra Vedum. Inntil det motsatte er bevist konkluderer jeg med at det Vedum sier er sant.\n\nSom nevnt h\u00f8yere opp i artikkelen, har Vedum lagt frem dokumentasjon for hva som er hans grunnlag for p\u00e5standen om at \u00abGrande vil slukke din lokale FM-radio\u00bb.\n\nFlere av disse henvisningene omhandler riksdekkende FM-radio. De vil vi ikke g\u00e5 inn i her. P\u00e5standen vi faktasjekker handler om lokale FM-stasjoner.\n\nOffentlig st\u00f8tte til lokal radio og tv-produksjon har utviklet seg slik:\n\nVi ser at samlet st\u00f8tte har g\u00e5tt opp. Fra 2016 har imidlertid st\u00f8tte til digitalisering av radioene tatt en stor del av potten. Vedum har rett i at redaksjonell st\u00f8tte har g\u00e5tt ned siden 2015, men den har g\u00e5tt opp hvert \u00e5r siden 2016.\n\nI 2019, som er det eneste budsjettet kulturminister Trine Skei Grande har lagt fram, ble redaksjonell st\u00f8tte til lokale lyd- og bildemedier \u00f8kt med \u00e9n million kroner.\n\nI det nye forslaget fra Medietilsynet, som kulturkomiteen p\u00e5 Stortinget har bedt regjeringen f\u00f8lge opp, er det foresl\u00e5tt \u00e5 \u00f8ke st\u00f8tten til lokalradio.\n\nVedum viser ogs\u00e5 til at 15 lokale FM-stasjoner i storbyene har m\u00e5ttet stenge. Det var en del av DAB-overgangen som ble vedtatt i 2011 at lokalradio i storbyene m\u00e5tte g\u00e5 over p\u00e5 DAB i 2017, mens lokalradio i distriktene skulle kunne fortsette \u00e5 sende p\u00e5 FM. Slik har antallet konsesjoner p\u00e5 FM og DAB utviklet seg:\n\nI tillegg viser Vedum til at de ikke-kommersielle FM-kanalene i storbyene f\u00e5r ytterligere begrensninger p\u00e5 muligheten til \u00e5 tjene penger p\u00e5 reklame. N\u00e5 kan de ha inntil 135 000 kroner i \u00e5ret i reklameinntekter. I forslaget fra Medietilsynet ligger er det totalforbud mot reklame for disse kanalene. Dette vil kunne g\u00e5 ut over f\u00f8lgende ideelle, etniske eller religi\u00f8se kanaler:\n\nVedum sier ogs\u00e5 i radioreklamen at han selv ikke har DAB i bilen. Vedum har to biler registrert p\u00e5 seg:\n\u2022 En Volvo V70, 2013-modell, som han kj\u00f8pte i 2016. Denne har DAB.\n\u2022 En Folkevogn Amarok, 2013-modell, som han kj\u00f8pte i mars 2019. Denne modellen ble if\u00f8lge import\u00f8r Harald A. M\u00f8ller levert b\u00e5de med og uten DAB.\n\nVedum har i flere reportasjer viste frem bilene sine. I Hamar Arbeiderblad er han omtalt som \u00abdieselkongen\u00bb, og ble avbildet mellom de to bilene.\n\nI Aftenposten i 2017 og p\u00e5 Facebook i 2018 sier han at han kj\u00f8rer Volvo V70. Men etter at han i mars 2019 gikk til anskaffelse av en VW Amarok, ser dette ut til \u00e5 ha blitt Vedums foretrukne bil. Han er blitt avbildet med bilen i Dagbladet og den er omtalt i Klassekampen (ikke p\u00e5 nett).\n\nIf\u00f8lge r\u00e5dgiveren bruker Vedum n\u00e5 Folkevogn Amarok-en, mens det er kona til Vedum som bruker Volvoen.\n\n105 lokale radioakt\u00f8rer over hele landet har n\u00e5 konsesjon ut 2021 for \u00e5 sende p\u00e5 FM. Det er p\u00e5 mange av disse radiokanalene Senterpartiets reklame er blitt sendt.\n\nMedietilsynet har anbefalt at konsesjonene for lokal FM-radio utvides til 2026.\n\nKulturminister Trine Skei Grande har uttalt at hun h\u00e5pet p\u00e5 st\u00f8tte i Stortinget til tilsynets grep. Det fikk hun. Et flertall i kulturkomiteen, som inkluderer Venstre, har anbefalt at konsesjonene forlenges i tr\u00e5d med tilsynets forslag.\n\nSenterpartiet foreslo at konsesjonene skulle forlenges til 2031. At Venstre stemte mot dette er ikke det samme som at de vil stenge FM-radioene.\n\nEt forslag om endring fra strenge regler til totalforbud mot reklame i et f\u00e5tall ikke-kommersielle etniske, religi\u00f8se og ideelle radiokanaler i storbyene, er heller ikke grunnlag for \u00e5 si at Grande vil \u00abstenge din lokale FM-radio\u00bb.", "lang": "no"}