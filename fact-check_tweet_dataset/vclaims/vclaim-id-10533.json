{"title": "Czego wymaga ustawa o finansach publicznych?", "subtitle": "Czego wymaga ustawa o finansach publicznych? Sprawdzamy co na ten temat powiedzia\u0142 Ryszard Petru. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10533", "url": "https://demagog.org.pl/wypowiedzi/czego-wymaga-ustawa-o-finansach-publicznych/", "vclaim": "Art. 50 ust. 1 Ustawy o finansach publicznych wskazuje, \u017ce ka\u017cdy projekt ustawy Rady Ministr\u00f3w musi zawiera\u0107 okre\u015blenie skutk\u00f3w finansowych oraz \u017ar\u00f3de\u0142 finansowania. Art. 50 ust. 1a tej Ustawt m\u00f3wi o tym, \u017ce:\n\n\u201eW przyjmowanych przez Rad\u0119 Ministr\u00f3w projektach ustaw, kt\u00f3rych skutkiem finansowym mo\u017ce by\u0107 zmiana poziomu wydatk\u00f3w jednostek sektora finans\u00f3w publicznych w stosunku do wielko\u015bci wynikaj\u0105cych z obowi\u0105zuj\u0105cych przepis\u00f3w, okre\u015bla si\u0119 w tre\u015bci projektu maksymalny limit tych wydatk\u00f3w wyra\u017cony kwotowo, na okres 10 lat bud\u017cetowych wykonywania ustawy, oddzielnie dla ka\u017cdego roku, poczynaj\u0105c od pierwszego roku planowanego wej\u015bcia w \u017cycie ustawy, w podziale na:\n\nTego przepisu nie stosuje si\u0119 wed\u0142ug art. 50 ust. 6 pkt. 4 w wypadku: wyp\u0142at i obs\u0142ugi \u015bwiadcze\u0144 rodzinnych, \u015bwiadcze\u0144 z funduszu alimentacyjnego oraz finansowania sk\u0142adek na ubezpieczenia emerytalne i rentowe za osoby pobieraj\u0105ce \u015bwiadczenie piel\u0119gnacyjne lub specjalny zasi\u0142ek opieku\u0144czy;\n\nTo oznacza, \u017ce \u015bwiadczenia wychowawcze, o kt\u00f3rych jest mowa w ustawie \u201c500 z\u0142otych na dziecko\u201d nie wchodz\u0105 w sk\u0142ad wyliczenia. Nale\u017cy jednak zauwa\u017cy\u0107, \u017ce ta ustawa wprowadza zmiany w Ustawie o finansach publicznych dodaj\u0105c do wyliczonych przypadk\u00f3w w art. 50 ust. 6 pkt. 4: \u201c\u015bwiadczenia wychowawczego, dodatku wychowawczego, o kt\u00f3rym mowa w przepisach o wspieraniu rodziny\u201d. W zwi\u0105zku z tym, nie ma wymagania, \u017ceby ustawa \u201c500 z\u0142otych na dziecko\u201d zawiera\u0142a 10-letni plan finansowy. W uzasadnieniu do ustawy zosta\u0142y wyt\u0142umaczone powody zmiany tego przepisu:\n\n\u201cJak ju\u017c wskazano powy\u017cej projektowana ustawa jest systemowo sp\u00f3jna z ustaw\u0105 z dnia 28 listopada 2003 r. o \u015bwiadczeniach rodzinnych, a projektowane \u015bwiadczenie wychowawcze (oraz dodatek wychowawczy) jest \u015bwiadczeniem, kt\u00f3re, podobnie jak wi\u0119kszo\u015b\u0107 \u015bwiadcze\u0144 rodzinnych, kierowane jest do rodzin maj\u0105cych dzieci na utrzymaniu. Dlatego konieczne jest dokonanie takich zmian w ustawie z dnia 27 sierpnia 2009 r. o finansach publicznych, kt\u00f3re z wprowadzania om\u00f3wionych regulacji wynikaj\u0105cych z art. 50 tej ustawy zwolni\u0105 r\u00f3wnie\u017c projekty ustaw dotycz\u0105ce \u015bwiadczenia wychowawczego oraz dodatku wychowawczego\u201d.\n\nWypowied\u017a uznajemy za prawdziw\u0105, poniewa\u017c ustawa \u201c500 z\u0142otych na dziecko\u201d nie wesz\u0142a jeszcze w \u017cycie, a w tym momencie obowi\u0105zuje stary przepis.", "lang": "pl"}