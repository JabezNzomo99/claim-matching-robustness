{"title": "60 prosent av foreldrene benytter seg av kontantst\u00f8tte", "subtitle": "Den vanligste st\u00f8nadsperioden er 11 m\u00e5neder.", "author": "www.faktisk.no", "date": null, "vclaim_id": "vclaim-id-20911", "url": "https://www.faktisk.no/faktasjekker/voj/60-prosent-av-foreldrene-benytter-seg-av-kontantstotte", "vclaim": "Til tross for at kontantst\u00f8tten er en kontroversiell ordning, er den if\u00f8lge KrF-leder Knut Arild Hareide sv\u00e6rt popul\u00e6r. R\u00e5dgiveren hans viser til tall fra Barne- og likestillingsdepartementet (BLD) n\u00e5r Faktisk.no ber om dokumentasjon for p\u00e5standen:\n\nOpplysningene ble gitt i et svar til KrFs finansfraksjon (sp\u00f8rsm\u00e5l 32) i forbindelse med statsbudsjettet. Tallene omfatter kontantst\u00f8tte for ett\u00e5ringer sett opp mot f\u00f8dselstallet det foreg\u00e5ende \u00e5ret. De inkluderer alle barn det er utbetalt kontantst\u00f8tte for, uavhengig av om det dreier seg om bare \u00e9n m\u00e5ned eller flere.\n\nIf\u00f8lge tallene fra BLD stemmer Hareides p\u00e5stand hvis man tar med absolutt alle barn det har blitt utbetalt kontantst\u00f8tte for. Men hvor mange benytter seg av kontantst\u00f8tte i mer enn en m\u00e5ned eller to mens de for eksempel venter p\u00e5 barnehageplass?\n\nIf\u00f8lge Nav er det tre vanlige \u00e5rsaker til at foreldre slutter med kontantst\u00f8tte:\n\u2022 Nytt \u00e5r. Nav ser en nedgang fra desember til januar.\n\nDe to siste \u00e5rsakene gj\u00f8r at varigheten vil variere sterkt etter hvilken m\u00e5ned barnet er f\u00f8dt i, skriver pressevakten i Nav i en e-post til Faktisk.no.\n\nNav har sett p\u00e5 alle barn det ble utbetalt kontantst\u00f8tte for i 2014, og hvor mange m\u00e5neder de i snitt hadde ytelsen (inkludert m\u00e5neder i 2013 og 2015). Dette er de siste tilgjengelige tallene Nav har. Bruken fordelte seg slik:\n\nFiguren viser at over halvparten av dem som fikk kontantst\u00f8tte i 2014, mottok ytelsen i ni, ti eller 11 m\u00e5neder. 25 prosent fikk kontantst\u00f8tte mellom fem og \u00e5tte m\u00e5neder, mens 23 prosent hadde en st\u00f8nadsperiode p\u00e5 \u00e9n\u2013fire m\u00e5neder.", "lang": "no"}