{"title": "Cosa c'\u00e8 di vero in quello che ha detto Renzi nel discorso di (non) dimissioni", "subtitle": "Consumi, pil, export,\u00a0lavoro e macchinari. Cosa torna e cosa no nell'analisi del segretario Pd sulla legislatura", "author": "www.agi.it", "date": "2018-03-07T07:00+0100", "vclaim_id": "vclaim-id-3542", "url": "https://www.agi.it/fact-checking/dimissioni_renzi-3597966/news/2018-03-07/", "vclaim": "Il segretario del Pd Matteo Renzi, all\u2019indomani della sconfitta elettorale del 4 marzo, ha annunciato l\u2019intenzione di dimettersi dopo la formazione degli organi costituzionali e del governo e ha rivendicato i buoni risultati della legislatura.\n\nGli stessi contenuti sono stati ripresi anche in un video registrato, in cui il segretario analizza il risultato elettorale e illustra le prossime mosse sue e del partito.\n\nPer quanto riguarda l\u2019export italiano, nel 2013 ammontava a 390,2 miliardi di euro e nel 2017 \u00e8 arrivato a 448,1 miliardi. Come abbiamo gi\u00e0 scritto, gli ultimi anni hanno fatto registrare costantemente nuovi record.\n\nDell\u2019aumento dei \u201cposti di lavoro\u201d ci siamo occupati spesso in passato. Come abbiamo gi\u00e0 scritto varie volte, il dato che riporta Renzi fa riferimento agli \u201coccupati\u201d, persone che lavorano ma che non \u00e8 detto abbiano in effetti un \u201cposto di lavoro\u201d (lavoratori stagionali, occasionali, a chiamata etc. sono infatti compresi).\n\nVediamo i dati*. A febbraio 2013, mese del voto per le elezioni politiche precedenti, gli occupati in Italia erano 22 milioni e 316 mila. Per qualche mese dopo l\u2019insediamento del nuovo governo il numero continu\u00f2 a scendere, fino a toccare il minimo recente di 22 milioni e 140 mila a luglio 2013.\n\nNon \u00e8 chiarissimo a cosa faccia riferimento Matteo Renzi parlando di \u201cmacchinari\u201d. Nel video registrato, a differenza che nella conferenza stampa, oltretutto Renzi parla di \u201cmacchinari e mezzi di trasporto\u201d.\n\nNel database Istat i dati arrivano fino al 2016 incluso. Nel 2013 sono stati venduti \u201cmacchinari e apparecchiature n.c.a. [= non classificate altrove, ndR]\u201d per 73,87 miliardi di euro. Nel 2016 il dato \u00e8 salito a 79,85 miliardi. Per quanto riguarda \u201cautoveicoli, rimorchi e semirimorchi\u201d siamo passati dai 31,29 miliardi del 2013 ai 41,12 miliardi del 2016. Infine \u201caltri mezzi di trasporto\u201d sono passati da 18,65 miliardi a 19,31 miliardi.\n\nBisogna comunque considerare che non sono stati ancora aggregati nel database Istat i dati relativi al 2017, anno in cui la produzione industriale \u00e8 cresciuta, trainata proprio dal settore dei \u201cmacchinari e attrezzature n.c.a.\u201d, che ha fatto registrare un +3,7% su base annua rispetto al 2016.\n\nRenzi elenca nel complesso cinque dati. Di questi quello sui consumi \u00e8 corretto, quelli sulla crescita del Pil e dell\u2019export sono imprecisi ma non in modo eclatante.\n\nInfine, il dato sui \u201cmacchinari\u201d \u00e8 formulato in modo poco chiaro ed \u00e8 quindi difficile verificarlo. In ogni caso \u00e8 vero che la produzione industriale di macchinari e mezzi di trasporto sia cresciuta negli ultimi anni, ma \u2013 al 2016 \u2013 tale crescita \u00e8 rimasta lontana dalla percentuale indicata da Renzi. Resta tuttavia da valutare l\u2019impatto dei dati positivi del 2017.", "lang": "it"}