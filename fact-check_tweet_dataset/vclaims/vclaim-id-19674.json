{"title": "Frp-politikere er mest utsatt for hat, trusler og fysiske angrep", "subtitle": "Unders\u00f8kelsen viser hvordan topp-politikere selv opplever hendelsene, men sier ingen ting om ungdoms- og lokal-politikere.", "author": "www.faktisk.no", "date": null, "vclaim_id": "vclaim-id-19674", "url": "https://www.faktisk.no/faktasjekker/Nea/frp-politikere-er-mest-utsatt-for-hat-trusler-og-fysiske-angrep", "vclaim": "P\u00e5 sju-\u00e5rsdagen etter at terror rammet Norge for fullt, skrev forsker Lars Gule ved OsloMet p\u00e5 sin Facebook-side at Fremskrittspartiet har et s\u00e6rlig ansvar for \u00e5 ta avstand fra hat og ekstremisme. Han skrev:\n\nTidligere justisminister Per-Willy Amundsen reagerte kraftig p\u00e5 Gules innlegg. P\u00e5 sin egen Facebook-vegg skrev han at \u00abpersoner p\u00e5 venstresiden bruker syv\u00e5rsdagen for de forferdelige terrorhandlingene som rammet AUF og regjeringskvartalet, som begrunnelse for \u00e5 stilne innvandringskritiske ytringer. Lars Gule g\u00e5r i dag p\u00e5 Facebook sv\u00e6rt langt i \u00e5 klistre terrorhandlingene til Frp\u00bb.\n\nOrdkrigen ble torsdag 26. juli tatt videre i NRKs Dagsnytt 18. Der var ogs\u00e5 temaet hvorvidt Frp har et s\u00e6rlig ansvar for \u00e5 ta avstand fra hat. I den sammenheng kom Amundsen inn p\u00e5 at hat, trusler og sjikane ogs\u00e5 bedrives av de som er uenige med Frp. Han sa:\n\nFaktisk.no mottok like etter en rekke henvendelser med sp\u00f8rsm\u00e5l om dette kan stemme. P\u00e5 twitter ble det ogs\u00e5 stilt sp\u00f8rsm\u00e5l ved p\u00e5standen:\n\nSp\u00f8rsm\u00e5let vi skal g\u00e5 inn i her, er om det er grunnlag for \u00e5 si det som var Amundsens hovedpoeng, nemlig at Frp-politikere er de som er mest utsatt for hat, trusler og fysiske angrep.\n\nN\u00e5r Amundsen sier \u00abDet [er] f\u00f8rst og fremst Frp-politikere....\u00bb, er det naturlig \u00e5 tolke han dit hen at han tenker p\u00e5 at blant politikere er Frp-politikere de mest utsatte. Statsminister Erna Solberg har tidligere minnet om at mange grupper er mer utsatt. Hun sa dette til V\u00e5rt Land i 2016:\n\nAmundsen viser i sin egen uttalelse til rapporten \u00abTrusler og truselhendelser mot politikere\u00bb som kom i 2017. Overfor Faktisk.no viser han s\u00e6rlig til en formulering p\u00e5 side 20 i rapporten, der det st\u00e5r:\n\nHan viser ogs\u00e5 til NTBs omtale av rapporten der det st\u00e5r:\n\nS\u00e5 er det alts\u00e5 dekning for \u00e5 si at Frp-politikere er mest utsatt for hat, trusler og fysiske angrep?\n\nRapporten Amundsen viser til er laget av forskerne Tore Bj\u00f8rgo og Emilie Silkoset ved Politih\u00f8yskolen (PHS). Alle stortingsrepresentanter og regjeringsmedlemmer ble spurt om i hvilken grad norske stortingsrepresentanter og regjeringsmedlemmer har blitt utsatt for u\u00f8nsket og truende oppf\u00f8rsel og faktiske angrep. De skriver:\n\nUnders\u00f8kelsen er alts\u00e5 basert p\u00e5 selvrapportering blant det \u00f8verste toppsjiktet av politikere i Norge.\n\nEn klar konklusjon i rapporten er at Frp-politikere rapporterer at de er mer utsatt enn andre. Et eget kapittel i rapporten, med overskriften \u00abH\u00f8yre blant de minst utsatte, Frp mest\u00bb, tar for seg hvordan trusselbildet er for de forskjellige partiene. I avsnittet st\u00e5r det:\n\nOverfor Faktisk, understreker forsker Tore Bj\u00f8rgo at de er noe usikre p\u00e5 \u00e5rsaken til at KrF kommer s\u00e5 h\u00f8yt. Det kan skyldes en enkelthendelse, mer enn et fast m\u00f8nster.\n\nForskerne skriver at de p\u00e5 grunn av lav svarprosent bare kan si noe om H\u00f8yre, Arbeiderpartiet, Frp og KrF. En annen konklusjon er at H\u00f8yre-politikere er minst utsatt:\n\nI unders\u00f8kelsen stilte forskerne sp\u00f8rsm\u00e5let: I l\u00f8pet av din tid som stortingsrepresentant eller regjeringsmedlem, har noen utsatt deg for noen av hendelsene under?\n\nHvis en bryter disse erfaringene ned p\u00e5 politisk parti, ser en at det er st\u00f8rst andel Frp-politikere som sier de har v\u00e6rt utsatt for en eller flere slike hendelser:\n\nDe samme sp\u00f8rsm\u00e5lene ble stilt i 2013. Ogs\u00e5 da rapporterte Frp-politikere om flest slike hendelser.\n\u2022 Trusler om \u00e5 skade \u00e5 skade politiker eller n\u00e6rst\u00e5ende.\n\u2022 Skadeverk p\u00e5 eiendom eller gjenstander som tilh\u00f8rer dem.\n\u2022 Indirekte trusler i sosiale medier om \u00e5 skade politiker eller n\u00e6rst\u00e5ende.\n\nForsker Emilie Silkoset ved Politih\u00f8yskolen opplyser til Faktisk at hvis man bare ser p\u00e5 disse mest alvorlige hendelsene, s\u00e5 er ogs\u00e5 her Frp-politikere mest utsatt. 69 prosent av dem rapporterer at de har v\u00e6rt utsatt for minst \u00e9n slik mest alvorlig hendelse. Ogs\u00e5 i 2013 rapporterte flest Frp-politikere at de var blitt utsatt for dette.\n\nUnders\u00f8kelsen har ogs\u00e5 spurt politikerne om hva de hadde inntrykk av motiverte den mest alvorlige u\u00f8nskede hendelsen de har v\u00e6rt utsatt for. Politisk ekstremisme er ikke en vanlig begrunnelse. Flest politikere svarte at personer med s\u00e6rlig interesse for \u00e9n bestemt sak sto bak st\u00f8rstedelen av hendelsene. Forskerne har sett n\u00e6rmere p\u00e5 beskrivelsene av disse hendelsene og skriver:\n\nForskerne er noe overrasket over at antirasisme og venstreekstremisme er s\u00e5 lavt p\u00e5 lista n\u00e5r det er Frp-politikere som rapporterer at de er mest utsatt:\n\nForsker Tore Bjorgo sier de \u00f8nsker \u00e5 finne mer ut av hva som driver hetsen mot Frp-politikerne:\n\n- Vi vet en del om hva som ligger bak hetsen mot Ap-politikere, men vi vet ikke s\u00e5 mye om hva som ligger bak hetsen mot Frp-erne. Det \u00f8nsker vi \u00e5 f\u00e5 unders\u00f8kt mer neste gang.\n\nDe skal f\u00f8lge opp unders\u00f8kelsen mot slutten av denne stortingsperioden, alts\u00e5 i 2020 eller 2021.\n\n- Hetsen mot Ap dreier seg mye om innvandringspolitikk og p\u00e5stander om landssvik. Det at de har v\u00e6rt maktpartiet i Norge, gj\u00f8r at de har f\u00e5tt et stabilt hat-bilde i enkelte grupper, sier Bj\u00f8rgo.\n\nUnders\u00f8kelsen gjengitt over, og som Amundsen viste til, er gjort blant regjeringsmedlemmer og stortingspolitikere. Den sier derfor lite eller ingenting om hvordan lokalpolitikere eller ungdomspolitikere har opplevd trusler. Ingen gruppering av norske politikere har opplevd noe i n\u00e6rheten av det AUF gjorde 22. juli 2011. Men av ofrene fra denne dagen er det bare fem personer som n\u00e5 sitter p\u00e5 Stortinget, og har f\u00e5tt muligheten til \u00e5 svare p\u00e5 unders\u00f8kelsen. Og dersom de har svart, har de m\u00e5ttet se bort fra 22. juli. Forskerne sp\u00f8r om hva de har opplevd som politikere p\u00e5 Stortinget eller i regjering.\n\nUnders\u00f8kelsen svarer ogs\u00e5 bare p\u00e5 opplevde trusler. Det \u00e9n politiker opplever som en trussel kan en annen oppleve som t\u00f8ff retorikk. Forskerne skriver:\n\nForskerne bekymrer seg ogs\u00e5 over at bare 41,4 prosent av utvalget har svart p\u00e5 unders\u00f8kelsen. Den lave svarprosenten gj\u00f8r at de har for lite data om fler av partiene til \u00e5 si noe sikkert om dem.\n\nDet er Politiets Sikkerhetstjeneste (PST) som har ansvaret for \u00e5 beskytte politikere og andre myndighetspersoner mot politisk motivert vold. I sin trusselvurdering fra i \u00e5r, skriver de:\n\nDe fleste trusselut\u00f8verne har if\u00f8lge PST lav kapasitet og evne til \u00e5 ut\u00f8ve vold.\n\nDe skriver videre at de mest ekstreme milj\u00f8ene sjelden fremsetter trusler direkte mot myndighetspersoner, men at de likevel har dem i sitt fiendebilde.\n\nN\u00e5r Per-Willy Amundsen sier at det f\u00f8rst og fremst er Frp-politikere som er mest utsatt for hat, trusler, fysiske angrep og fors\u00f8k p\u00e5 angrep eller trusler om skade p\u00e5 n\u00e6rtst\u00e5ende personer, s\u00e5 gjengir han unders\u00f8kelsen fra Politih\u00f8yskolen riktig.\n\nDet var denne p\u00e5standen som var hans hovedbudskap og det er den vi har valgt \u00e5 faktasjekke her. Han kunne spesifisert at dette gjelder selvrapporterte trusler blant stortingspolitikere og regjeringsmedlemmer, men i en radiodebatt er det vanskelig \u00e5 f\u00e5 med slike forbehold.\n\nHan sier videre at det er politikere fra H\u00f8yre og Arbeiderpartiet som er minst utsatt. Det er ogs\u00e5 en riktig gjengivelse, selv om det er stor usikkerhet knyttet til de mindre partiene. Vi vet derfor ikke hvordan trusler eller trusselsituasjoner oppleves der.", "lang": "no"}