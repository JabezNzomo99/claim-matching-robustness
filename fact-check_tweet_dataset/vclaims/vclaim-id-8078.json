{"title": "Obywatelskie wnioski ws. referendum - analiza wypowiedzi Ewy Kopacz", "subtitle": "Ewa Kopacz wskaza\u0142a, \u017ce nie wszystkie obywatelskie wnioski ws. referendum spotka\u0142y si\u0119 z aprobat\u0105 prezydenta. Poddajemy analizie to, co m\u00f3wi\u0142a Ewa Kopacz.", "author": "demagog.org.pl", "date": null, "vclaim_id": "vclaim-id-8078", "url": "https://demagog.org.pl/wypowiedzi/obywatelskie-wnioski-ws-referendum-analiza-wypowiedzi-ewy-kopacz/", "vclaim": "W Sejmie VII kadencji (stan na 26 sierpnia 2015 r.) z\u0142o\u017cono trzy obywatelskie wnioski, co do kt\u00f3rych istnieje wym\u00f3g z\u0142o\u017cenia co najmniej 500.000 podpis\u00f3w obywateli popieraj\u0105cych wniosek, o poddanie pod referendum og\u00f3lnokrajowe nast\u0119puj\u0105cych kwestii:\n\u2022 Czy jeste\u015b za utrzymaniem dotychczasowego systemu funkcjonowania Pa\u0144stwowego Gospodarstwa Le\u015bnego \u201cLasy Pa\u0144stwowe\u201d, okre\u015blonego w ustawie z dn. 28 wrze\u015bnia 1991r. o lasach (Dz. U. 2011 nr 12 poz. 59, ostatnia zmiana Dz. U. 2013 nr 628 poz.1247), co zabezpiecza dotychczasow\u0105 rol\u0119 tego podmiotu w wype\u0142nianiu potrzeb narodowych?\n\u2022 Czy jeste\u015b za zobowi\u0105zaniem rz\u0105du do pilnych renegocjacji Traktatu Akcesyjnego w zakresie wolnego obrotu ziemi\u0105 dla obcokrajowc\u00f3w w Polsce \u2013 uwzgl\u0119dniaj\u0105c, i\u017c stanowisko Rz\u0105du do zmiany w traktacie powinno by\u0107 nast\u0119puj\u0105ce: Zakup polskiej ziemi przez obcokrajowc\u00f3w b\u0119dzie mo\u017cliwy od roku, w kt\u00f3rym si\u0142a nabywcza \u015bredniej pensji Polaka b\u0119dzie stanowi\u0142a minimum 90% \u015bredniej si\u0142y nabywczej \u015bredniej pensji mieszka\u0144c\u00f3w 5 najbogatszych Pa\u0144stw UE.\n\u2022 Czy jest Pani/Pan za utrzymaniem dotychczasowego wieku emerytalnego wynosz\u0105cego 60 lat dla kobiet i 65 lat dla m\u0119\u017cczyzn?\n\u2022 Czy jeste\u015b za przywr\u00f3ceniem w liceach og\u00f3lnokszta\u0142c\u0105cych pe\u0142nego kursu historii oraz innych przedmiot\u00f3w?\n\u2022 Czy jeste\u015b za stopniowym powrotem do systemu: 8 lat szko\u0142y podstawowej + 4 lata szko\u0142y \u015bredniej?\n\u2022 Czy jeste\u015b za ustawowym powstrzymaniem procesu likwidacji publicznych szk\u00f3\u0142 i przedszkoli?\n\nPierwszy wniosek nie zosta\u0142 rozpatrzony przez Sejm, natomiast dw\u00f3ch pozosta\u0142ych nie przyj\u0119to w g\u0142osowaniach (1,2).\n\u2022 Czy jest Pani/Pan za obni\u017ceniem wieku emerytalnego i powi\u0105zaniem uprawnie\u0144 emerytalnych ze sta\u017cem pracy?\n\u2022 Czy jest Pani/Pan za utrzymaniem dotychczasowego systemu funkcjonowania Pa\u0144stwowego Gospodarstwa Le\u015bnego Lasy Pa\u0144stwowe?\n\u2022 Czy jest Pani/Pan za zniesieniem powszechnego obowi\u0105zku szkolnego sze\u015bciolatk\u00f3w i przywr\u00f3ceniem powszechnego ustawowego obowi\u0105zku szkolnego od si\u00f3dmego roku \u017cycia?\n\nZ analizy wszystkich pyta\u0144 wynika, \u017ce prezydencki projekt postanowienia obejmuje trzy pytania obecne w obywatelskich wnioskach, w tym jedno w zmodyfikowanej wersji. Nie obejmuje za to pozosta\u0142ych pi\u0119ciu. W zwi\u0105zku z tym wypowied\u017a premier Ewy Kopacz nale\u017cy uzna\u0107 za prawdziw\u0105.", "lang": "pl"}