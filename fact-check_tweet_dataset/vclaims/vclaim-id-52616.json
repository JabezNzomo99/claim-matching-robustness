{"title": "In Italia solo un contribuente su 20 dichiara pi\u00f9 di 50 mila euro", "subtitle": "", "author": "pagellapolitica.it", "date": null, "vclaim_id": "vclaim-id-52616", "url": "https://pagellapolitica.it/dichiarazioni/8597/in-italia-solo-un-contribuente-su-20-dichiara-piu-di-50-mila-euro", "vclaim": "\u00abQuesti dati li leggono anche in Germania e in Olanda e ricavano una semplice conclusione: che gli italiani non vogliono tirare fuori i soldi che hanno\u00bb, ha aggiunto l\u2019ex ministro delle Infrastrutture, commentando le trattative in sede europea per affrontare l\u2019emergenza coronavirus, con i due Paesi citati che sono tra i pi\u00f9 diffidenti nell\u2019aiutare altri Stati in crisi, come Italia e Spagna.\n\nI restanti oltre 39 milioni di contribuenti invece hanno dichiarato meno di 50 mila euro e, in particolare, hanno dichiarato meno di 15 mila euro circa 18 milioni e 157 mila contribuenti, il 43,9 per cento sul totale (arrotondato da Bersani al \u00ab46 per cento) (Grafico 1).\n\nQuasi un italiano su due dunque dichiara meno di 15 mila euro e, nel complesso, chi si trova in questa fascia contribuisce appena per il 4 per cento all\u2019Irpef totale. Circa un italiano su 20 invece dichiara oltre 50 mila euro, ma questa fascia di reddito versa il 40 per cento dell\u2019Irpef totale. Chi \u00e8 in mezzo \u2013 il 50 per cento circa tra 15 mila e 50 mila euro \u2013 ne versa circa il 56 per cento.\n\nBersani ha quindi sostanzialmente ragione. Ma i numeri italiani sono anomali rispetto a quelli di Germania e Paesi Bassi?\n\nCome abbiamo anticipato, l\u2019ex ministro ha per\u00f2 aggiunto un\u2019altra frase durante la sua intervista a Piazza Pulita, citando Germania e Paesi Bassi, per contestualizzare le statistiche sui redditi italiani che sembrerebbero indicare un alto livello di evasione fiscale.\n\nSecondo il Centraal Bureau voor de Statistiek dei Paesi Bassi, invece, nel 2018 il 7,4 per cento degli olandesi ha dichiarato pi\u00f9 di 50 mila euro, una percentuale pi\u00f9 in linea con quella italiana, e il 15,3 per cento fino a 16 mila euro (non sono disponibili i dati fino a 15 mila euro) una percentuale molto pi\u00f9 bassa rispetto a quella del nostro Paese.\n\nSecondo i dati pi\u00f9 aggiornati del Mef, nel 2017 si stima che in Italia l\u2019Irpef evasa \u2013 e non pagata allo Stato \u2013 ammontava a circa 4,4 miliardi di euro per i lavoratori dipendenti e circa 32,2 miliardi di euro per i lavoratori autonomi. In totale, l\u2019evasione fiscale e contributiva quell\u2019anno sarebbe ammontata a circa 109,7 miliardi di euro (circa un sedicesimo del Pil dell\u2019Italia di quell\u2019anno).\n\nCome abbiamo spiegato gi\u00e0 in passato, non \u00e8 semplice fare dei confronti a livello europeo su quali Paesi evadono di pi\u00f9 e per quali imposte. Da un lato, stiamo parlando di un fenomeno illegale e quindi per sua natura nascosto e difficile da monitorare, utilizzando una serie di strumenti economici e statistici. Dall\u2019altro, per alcuni Paesi sono disponibili dati sull\u2019evasione solo di alcune imposte e non di altre.\n\nSecondo un recente rapporto realizzato a gennaio 2019 dalla societ\u00e0 britannica \u2013 che ha cercato di fare dei confronti a livello comunitario \u2013 nel 2015 l\u2019Italia aveva comunque un\u2019evasione fiscale in rapporto al Pil superiore a quella di Germania e Paesi Bassi: un 11,5 per cento italiano contro rispettivamente il 4,1 per cento tedesco e il 3,2 per cento olandese.\n\nAbbiamo verificato e i dati sono sostanzialmente corretti: oltre quattro contribuenti su dieci in Italia (il 43,9 per cento per l\u2019anno d\u2019imposta 2018) dichiarano meno di 15 mila euro, versando il 4 per cento dell\u2019Irpef totale, mentre circa uno su 20 (il 5,6 per cento) ne dichiara oltre 50 mila euro, versando il 40 per cento dell\u2019imposta totale.\n\nA parte questo, possiamo poi notare che secondo alcune stime in Germania e nei Paesi Bassi \u2013 due Paesi citati da Bersani \u2013 l\u2019evasione fiscale \u00e8 minore rispetto al nostro Paese, e la distribuzione per fasce dei redditi \u00e8 diversa. In Germania, oltre tre contribuenti su 10 dichiarano pi\u00f9 di 50 mila euro, mentre nei Paesi Bassi meno dell\u20198 per cento.", "lang": "it"}