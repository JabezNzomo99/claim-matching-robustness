{"title": "Jak wygl\u0105da\u0142a debata o polityce zagranicznej?", "subtitle": "Jak wygl\u0105da\u0142a debata o polityce zagranicznej? Sprawdzamy co na ten temat powiedzia\u0142 Grzegorz Schetyna. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3927", "url": "https://demagog.org.pl/wypowiedzi/jak-wygladala-debata-o-polityce-zagranicznej/", "vclaim": "Grzegorz Schetyna nawi\u0105zuje do sejmowego wyst\u0105pienia ministra spraw zagranicznych Witolda Waszczykowskiego, b\u0119d\u0105cego informacj\u0105 o zadaniach polskiej polityki zagranicznej w 2016 roku. Przewodnicz\u0105cy PO m\u00f3wi o nim w nawi\u0105zaniu do relacji nowego rz\u0105du z partnerami europejskimi i swojej ostatniej wizyty w Parlamencie Europejskim.\n\nJak wynika z analizy wyg\u0142oszonego tekstu (dost\u0119pnego wraz z nagraniem na stronie internetowej MSZ), po raz pierwszy szef dyplomacji m\u00f3wi o Niemczech oko\u0142o 26 minuty, w kontek\u015bcie budowy podobnej \u201crelacji przyja\u017ani\u201d (jaka \u0142\u0105czy Polsk\u0119 i Niemcy) z Federacj\u0105 Rosyjsk\u0105:\n\n\u201cZ my\u015bl\u0105 o Rosji powt\u00f3rz\u0119 s\u0142owa Prezydenta Andrzeja Dudy: \u201ePolska nie ma odwiecznych wrog\u00f3w\u201d. Mimo trudnej historii uda\u0142o si\u0119 zbudowa\u0107 \u201erelacje przyja\u017ani\u201d z Niemcami. W Polsce wielu wierzy i liczy, \u017ce podobny proces jest mo\u017cliwy w relacjach z Rosj\u0105\u201d.\n\nJednak fragment w ca\u0142o\u015bci po\u015bwi\u0119cony stosunkom z naszym zachodnim s\u0105siadem rozpoczyna si\u0119 oko\u0142o 44 minuty przem\u00f3wienia nast\u0119puj\u0105cymi s\u0142owami:\n\n\u201cPolska b\u0119dzie kontynuowa\u0107 przyjazne relacje z Niemcami, naszym najwa\u017cniejszym s\u0105siadem i partnerem gospodarczym\u201d.\n\nBezpo\u015brednio po ich przedstawieniu minister przechodzi do om\u00f3wienia kontakt\u00f3w z Francj\u0105:\n\n\u201cObchodzona r\u00f3wnie\u017c w tym roku 25. rocznica powstania Tr\u00f3jk\u0105ta Weimarskiego b\u0119dzie podstaw\u0105 do podsumowania dotychczasowej wsp\u00f3\u0142pracy z Francj\u0105 i Niemcami oraz wyznaczenia jej nowych kierunk\u00f3w. Pary\u017c nadal pozostanie dla nas wa\u017cnym punktem odniesienia w sprawach europejskich oraz polityczno-wojskowych\u201d.\n\nRelacje z Wielk\u0105 Brytani\u0105 rzeczywi\u015bcie s\u0105 omawiane wcze\u015bniej, przed tymi z pa\u0144stwami wskazanymi powy\u017cej, oko\u0142o 43 minuty, a wi\u0119c minut\u0119 wcze\u015bniej, w nawi\u0105zaniu do stosunk\u00f3w na szczeblu europejskim:\n\n\u201cB\u0119dziemy utrzymywa\u0107 dialog i regularne konsultacje na r\u00f3\u017cnych szczeblach z najwa\u017cniejszymi partnerami europejskimi \u2013 w pierwszej kolejno\u015bci z Wielk\u0105 Brytani\u0105, z kt\u00f3r\u0105 \u0142\u0105czy nas nie tylko rozumienie wielu wa\u017cnych element\u00f3w agendy europejskiej, ale tak\u017ce podobne podej\u015bcie do problem\u00f3w bezpiecze\u0144stwa europejskiego\u201d.\n\nPodsumowuj\u0105c, patrz\u0105c na t\u0119 cz\u0119\u015b\u0107 wyst\u0105pienia Witolda Waszczykowskiego wymienia on pa\u0144stwa w nast\u0119puj\u0105cej kolejno\u015bci:\n\nWarto jednak dodatkowo zwr\u00f3ci\u0107 uwag\u0119 na ca\u0142o\u015b\u0107 przem\u00f3wienia. Opracowuj\u0105c jego uproszczony plan mo\u017cna zauwa\u017cy\u0107 nast\u0119puj\u0105cy porz\u0105dek:\n\u2022 None NATO jako podstawa polskiego, europejskiego i transatlantyckiego bezpiecze\u0144stwa \u2013 Stany Zjednoczone jako najwa\u017cniejszy partner w tym obszarze\n\u2022 None Bli\u017csza i bardziej efektywna wsp\u00f3\u0142praca na linii UE-NATO \u2013 zabieganie o wzmocnienie Wsp\u00f3lnej Polityki Bezpiecze\u0144stwa i Obrony UE\n\u2022 None Polityka wschodnia w oparciu o nowy instrument oddzia\u0142ywania UE na jej wschodnie s\u0105siedztwo \u2013 \u201cPartnerstwo Wschodnie 2.0\u201d; budowa stosunk\u00f3w z Federacj\u0105 Rosyjsk\u0105; wspieranie suwerenno\u015bci i integralno\u015bci terytorialnej Ukrainy; relacje z Bia\u0142orusi\u0105, Mo\u0142dawi\u0105, Gruzj\u0105, Armeni\u0105, Azerbejd\u017canem\n\u2022 None Zwi\u0119kszenie aktywno\u015bci polskiej dyplomacji w Afryce i na Bliskim Wschodzie\n\nNa jego podstawie wida\u0107, \u017ce g\u0142\u00f3wn\u0105 osi\u0105 wyst\u0105pienia by\u0142o om\u00f3wienie dzia\u0142a\u0144 polskiej dyplomacji w kontek\u015bcie przedstawionych wyzwa\u0144. Witold Waszczykowski na pierwszym miejscu postawi\u0142 w tym miejscu kwesti\u0119 bezpiecze\u0144stwa \u2013 wsp\u00f3\u0142prac\u0119 z NATO, USA, rozw\u00f3j takiej wsp\u00f3\u0142pracy w ramach UE. Przedstawienie, czy te\u017c om\u00f3wienie relacji z poszczeg\u00f3lnymi partnerami zesz\u0142o na dalszy plan.\n\nOstatecznie, wypowied\u017a Grzegorza Schetyny kwalifikujemy jako manipulacj\u0119. Nie istnieje zgodno\u015b\u0107 co do momentu (wskazanej minuty) przedstawienia przez Witolda Waszczykowskiego wizji stosunk\u00f3w z Niemcami i Francj\u0105, ale mo\u017ce to wynika\u0107 z dost\u0119pno\u015bci r\u00f3\u017cnych nagra\u0144 wyst\u0105pienia. Nie stanowi to istoty wypowiedzi. Faktem jest, \u017ce w kontek\u015bcie wskazania g\u0142\u00f3wnych partner\u00f3w europejskich minister spraw zagranicznych jako pierwsz\u0105 rzeczywi\u015bcie wymienia Wielk\u0105 Brytani\u0119, a po niej omawia relacje z pa\u0144stwami ze stolicami w Berlinie i Pary\u017cu. Jednak m\u00f3wi o tych trzech pa\u0144stwach bezpo\u015brednio po sobie. Analizowana wypowied\u017a sugeruje, \u017ce mowa o Wielkiej Brytanii jest na pocz\u0105tku wyst\u0105pienia szefa MSZ, tymczasem om\u00f3wienie kontakt\u00f3w z brytyjskim rz\u0105dem poprzedza opis wskazanych dw\u00f3ch pozosta\u0142ych pa\u0144stw \u2013 mowa jest o nich zaledwie oko\u0142o minuty p\u00f3\u017aniej.", "lang": "pl"}