{"title": "Telia har fjernet roamingkostnadene i EU og E\u00d8S", "subtitle": "Mange teleoperat\u00f8rer har imidlertid gjort det dyrere for dem som ikke reiser mye.", "author": "www.faktisk.no", "date": null, "vclaim_id": "vclaim-id-20533", "url": "https://www.faktisk.no/faktasjekker/jZW/telia-har-fjernet-roamingkostnadene-i-eu-og-eos", "vclaim": "\u00abRoam Like Home\u00bb skriver Telia p\u00e5 hjemmesiden sin. Roaming betyr at man bruker mobilnettet til en annen mobiloperat\u00f8r n\u00e5r man er i utlandet. F\u00f8r kunne det bli veldig dyrt \u00e5 ha med mobilen p\u00e5 ferie. N\u00e5 koster ikke dette noe ekstra, skriver Telia:\n\nTelia er ikke den eneste mobiloperat\u00f8ren som har fjernet ekstrakostnaden ved \u00e5 bruke mobilen i utlandet. Fra 15. juni 2017 tr\u00e5dte en ny EU-regel i kraft for alle mobilselskaper i Europa. Regjeringen skrev f\u00f8lgende i en pressemelding:\n\nSelv om det bare er noen uker siden de nye reglene begynte \u00e5 gjelde, var flere norske teleselskaper ute i god tid. I en e-post til Faktisk.no skriver kommunikasjonsr\u00e5dgiver i Telia Kristian K. Fredheim:\n\nFaktisk.no har spurt Telia om de har \u00f8kt abonnementsprisene etter at de fjernet roamingkostnadene. Fredheim svarer f\u00f8lgende:\n\nNettstedet Tek.no sjekker hver m\u00e5ned prisene p\u00e5 de ulike selskapenes mobilabonnement. Prissammenligningstjenesten er godkjent av Nasjonal kommunikasjonsmyndighet (Nkom). Det betyr at Nkom mener at nettstedet gir brukerne godt grunnlag for \u00e5 ta opplyste valg.\n\nTek.no har skrevet flere saker om hvordan prisene p\u00e5 mobilabonnement har utviklet seg som f\u00f8lge av de nye roamingreglene. Telenor reduserte for eksempel datapakkene for de billigste abonnementene hvis kundene ville ha fri roaming. Noen av de dyreste abonnementene fikk st\u00f8rre datapakker enn f\u00f8r, if\u00f8lge Tek.no.\n\nOm Telia skriver nettstedet at det billigste abonnementet fikk en litt mindre datapakke, men at resten av abonnementene kostet like mye og hadde samme datamengde som f\u00f8r. Tek.no fant ogs\u00e5 et unntak for abonnenter som reiste mer enn 45 dager i l\u00f8pet av en 90-dagers periode.\n\nNiklas Plikk er nyhetssjef i Tek.no. Han mener Telia har dekning for \u00e5 si at de har fjernet roamingkostnadene i EU og E\u00d8S. I en e-post til Faktisk.no skriver Plikk:\n\nDe andre mobilselskapene har ikke fulgt Telias eksempel. If\u00f8lge Plikk har prisene g\u00e5tt opp for nesten alle abonnement etter at fri roaming ble innf\u00f8rt. Han viser til eksempler fra Telenor, Komplett, Chess, Onecall, Hello og Ice hvor prisene enten gikk opp, eller datapakkene ble mindre etter at de innf\u00f8rte fri roaming. Plikk oppsummerer:", "lang": "no"}