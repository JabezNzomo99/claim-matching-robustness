{"title": "Il governo ha tagliato i soldi per \u201caiutarli a casa loro\u201d?", "subtitle": "", "author": "pagellapolitica.it", "date": null, "vclaim_id": "vclaim-id-41394", "url": "https://pagellapolitica.it/dichiarazioni/8333/il-governo-ha-tagliato-i-soldi-per-aiutarli-a-casa-loro", "vclaim": "Ci\u00f2 a cui a cui fa \u00e8 probabilmente riferimento Quartapelle \u00e8 invece l\u2019Aiuto pubblico allo sviluppo (Aps), definito dal ministero dell\u2019Economia e delle Finanze (Mef) \u00abcome l\u2019insieme dei trasferimenti pubblici a un Paese in via di sviluppo o a un\u2019organizzazione internazionale che si occupa di cooperazione allo sviluppo\u00bb.\n\nA stabilire quali siano i contributi che lo Stato italiano pu\u00f2 classificare come Aps \u00e8 l\u2019Organizzazione per la cooperazione e lo sviluppo economico (Ocse). Quest'ultima definisce per i 36 Paesi membri dell\u2019organizzazione quali risorse si qualificano come Aps ( in inglese, Oda); quali sono i Paesi considerati come destinatari dei fondi Aps; e quali organizzazioni promuovono l\u2019aiuto allo sviluppo e in che percentuale (in proporzione al budget che mettono a disposizione per lo sviluppo).\n\nDal 2016 sono per\u00f2 state introdotte alcune modifiche su queste tre voci. Se per l\u2019accoglienza dei rifugiati si \u00e8 provato a circoscrivere le spese classificabili come Aps, sui prestiti e sulla sicurezza si \u00e8 invece cercato di riconoscere maggiormente lo sforzo economico sostenuto dai Paesi donatori.\n\nSebbene calino in maniera pi\u00f9 consistente (-8 per cento rispetto al primo anno contro il -3,2 per cento di Renzi e il -6,5 di Gentiloni), le decisioni di spesa del governo Conte sono sostanzialmente in linea con quelli dei predecessori. Cos\u00ec come aveva stabilito il governo Renzi, i fondi stanziati dal governo Conte sono infatti maggiori nel primo anno, pi\u00f9 bassi nel secondo e in leggera risalita nel terzo.\n\nInoltre, i fondi previsti da Lega e M5s per il 2020 sono di poco pi\u00f9 bassi di quelli stanziati dal governo Gentiloni per quello stesso anno (-49 milioni di euro), mentre quelli per il 2021 sono pari a quelli che l\u2019ultimo governo a guida Pd aveva stanziato per il 2020.\n\nDa una parte, alcuni dei fondi che l\u2019Ocse riconosce come aiuto pubblico allo sviluppo sono destinati a settori, come l\u2019energia nucleare e le telecomunicazioni, che hanno a che vedere con le cause delle migrazioni in modo solo molto indiretto.\n\nLa deputata del Pd Lia Quartapelle ha detto che \u00abquesto governo per la prima volta dal 2010 taglia i fondi per la cooperazione allo sviluppo\u00bb. Un fatto che, secondo Quartapelle, sarebbe da denunciare perch\u00e9 \u00abcon la cooperazione si affrontano le cause delle migrazioni\u00bb\n\nSe la deputata del Pd fa riferimento al 2018, quando sono diminuiti per la prima volta dal 2012 gli aiuti pubblici che l\u2019Italia ha effettivamente speso, in primo luogo per 5 mesi di quell'anno \u00e8 stato al governo Gentiloni, e in secondo luogo la causa del calo secondo l\u2019Ocse \u00e8 soprattutto la minor spesa destinata per l\u2019accoglienza dei migranti in Italia (-0,7 miliardi di dollari).\n\nSe invece Quartapelle fa riferimento allo stanziamento di fondi per il prossimo triennio, il governo Conte si \u00e8 mosso in sostanziale continuit\u00e0 con i due esecutivi precedenti. L\u2019ammontare dei fondi che ha stanziato per l\u2019aiuto allo sviluppo nel 2020 e nel 2021 \u00e8 infatti superiore a quelli previsti nel 2017 dal governo Renzi e in linea con quelli stabiliti nel 2018 dal governo Gentiloni.\n\nInfine, i fondi allocati dal governo nel documento allegato alla legge di Bilancio in ogni caso riguardano solo parzialmente le cause delle migrazioni, essendo in parte destinati all\u2019accoglienza dei rifugiati in Italia e in parte destinati a settori che hanno a che vedere con le migrazioni solo molto indirettamente (come, per esempio, le telecomunicazioni e l\u2019energia nucleare) .", "lang": "it"}