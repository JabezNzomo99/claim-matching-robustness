{"title": "Quanto ci costerebbe davvero la flat tax?", "subtitle": "Abbiamo controllato le dichiarazioni sul sistema fiscale proposto da Silvio Berlusconi a  Domenica live", "author": "www.agi.it", "date": "2018-01-16T07:02+0100", "vclaim_id": "vclaim-id-7995", "url": "https://www.agi.it/fact-checking/flat_tax_berlusconi-3373652/news/2018-01-16/", "vclaim": "Silvio Berlusconi \u00e8 stato ospite della trasmissione Domenica Live su Canale 5 (dal minuto 6\u201935\u201d) e ha parlato della flat tax. Il leader di Forza Italia ha spiegato, per distinguere la proposta di Forza Italia rispetto a quella della Lega di Matteo Salvini, che \u201cnel nostro caso sar\u00e0 un\u2019aliquota pari o inferiore all\u2019aliquota pi\u00f9 bassa che \u00e8 oggi in Italia il 23 per cento\u201d. Ricordiamo che invece la Lega vorrebbe introdurre una flat tax almeno al 19 per cento.\n\nVediamo che cosa \u00e8 successo nei paesi che hanno introdotto una flat tax e che cosa succederebbe se fosse applicata in Italia.\n\nSecondo i dati del Ministero dell\u2019Economia e delle Finanze, i contribuenti Irpef dell\u2019anno fiscale 2015 - il pi\u00f9 recente per cui sono disponibili - . Non tutti pagano l\u2019Irpef, la principale tassa sul reddito: quelli che dichiarano un\u2019 sono 30,9 milioni, il 76% del totale contribuenti. Circa 10 milioni di soggetti hanno invece un\u2019imposta pari a zero, e sono quindi contribuenti con livelli reddituali talmente bassi da essere esonerati o che hanno abbastanza detrazioni da azzerare l\u2019imposta lorda. Essi non sarebbero naturalmente toccati dall\u2019introduzione della flat tax.\n\nChe cosa cambierebbe per i circa 31 milioni rimanenti? Se venisse introdotta un\u2019aliquota del 23 per cento, la pi\u00f9 bassa oggi in vigore, la flat tax avrebbe un impatto per coloro che hanno un reddito superiore a 15 mila euro, dato che gi\u00e0 oggi chi ha un reddito pari o inferiore a quella cifra paga appunto il 23 per cento di Irpef.\n\nNel 2015, i contribuenti con un reddito superiore a 15 mila euro erano 22,2 milioni, il 54 per cento del totale. Per loro, le aliquote sono del 27 per cento (redditi tra i 15.000 e i 28.000 euro), del 38 per cento (redditi tra i 28.000 e i 55.000 euro), del 41 per cento (redditi tra i 55.000 e i 75.000 euro) e del 43 per cento (redditi oltre i 75 mila euro).\n\nQuindi in prima approssimazione - la legislazione fiscale italiana, come \u00e8 noto, \u00e8 molto complicata - possiamo dire che una flat tax al 23 per cento avrebbe un impatto sulla met\u00e0 circa dei contribuenti (quella pi\u00f9 ricca).\n\n\u00c8 vero: si pu\u00f2 dire che l\u2019aliquota unica esista oggi in una quarantina di territori e Paesi del mondo, il pi\u00f9 importante dei quali \u00e8 appunto la Russia. Ma la flat tax funziona? La risposta \u00e8 complessa.\n\nA Hong Kong, la flat tax venne introdotta poco dopo la Seconda guerra mondiale, nel 1948. L\u2019ex territorio britannico si pu\u00f2 considerare di certo una storia di successo economico: alcuni lo attribuiscono proprio all\u2019aliquota unica, con l\u2019importante precisazione che nel Paese la flat tax funziona anche perch\u00e9 le spese dell\u2019amministrazione centrale sono a un livello estremamente basso (e quindi \u00e8 basso anche il bisogno di risorse da trovare tramite le tasse).\n\nDopo diversi decenni in cui Hong Kong \u00e8 stata quasi un\u2019eccezione mondiale, il revival pi\u00f9 robusto dell\u2019aliquota unica \u00e8 cominciato negli anni Novanta, quando le tre repubbliche baltiche - Estonia, Lettonia e Lituania - passarono a quel sistema tra il 1994 e il 1995, con aliquota unica tra il 25 e il 27 per cento.\n\nUna tesi di laurea sul tema, discussa nel 2009 alla University of Pennsylvania, non ha trovato prove evidenti, nei dati o negli studi, del fatto che il passaggio alla flat tax sia stato l\u2019elemento decisivo nel portare alla crescita economica. Allo stesso tempo, un articolo dell\u2019Economist del 2007 riassumeva la situazione scrivendo che \u201cle prove a supporto [del beneficio della flat tax per la crescita] sono scarse\u201d.\n\nNel 2001, anche la Russia ha introdotto un\u2019aliquota unica, attualmente la sola grande economia ad averlo fatto. Dopo l\u2019introduzione in Russia, altri paesi dell\u2019Europa orientale hanno seguito quell\u2019esempio, tra cui Serbia, Ucraina, Slovacchia, Georgia e Romania.\n\nPochi anni dopo l\u2019introduzione in Russia, un ampio studio del 2006 del Fmi partiva dal presupposto che \u201ci modelli di flat tax adottati negli anni recenti sono sensibilmente diversi tra loro\u201d e per questo \u00e8 difficile arrivare a una conclusione unica.\n\nGli autori dello studio precisano anzi che \u201cqueste riforme non hanno ottenuto effetti sufficienti per ripagarsi\u201d. E, aggiungono, anche in Russia \u201c\u00e8 difficile associare i maggiori introiti per la riforma della flat tax, \u00e8 piuttosto probabile che questi siano stati il riflesso di una pi\u00f9 generalizzata ripresa economica\u201d. Al momento dell\u2019introduzione della flat tax nel paese, inoltre, il sistema di raccolta fiscale era quasi al collasso.\n\nIn conclusione, gli autori dell\u2019FMI segnalano che \u201cla flat tax \u00e8 stata quasi ovunque adottata da nuovi governi ansiosi di dare un segnale di cambio di regime, con politiche pi\u00f9 orientate al mercato\u201d. Questo spiegherebbe anche perch\u00e9 sia molto diffusa nei Paesi dell\u2019Est Europa. In ultimo, lo studio riporta che \u201crimane non chiaro se la flat tax sia sostenibile\u201d.\n\nIl leader di Forza Italia ha detto che \u201cabbiamo calcolato che il primo anno ci saranno entrate minori dell\u2019erario per 30 o 40 miliardi, ma andiamo a recuperare tra gli 87 e i 130 miliardi, quindi calcoliamo che entreranno almeno 40 miliardi di tasse in pi\u00f9 derivanti dalla non evasione e dalla non elusione\u201d. Vero insomma che abbassare le tasse con un\u2019unica aliquota comporterebbe un minore gettito rispetto ai contribuenti attuali - ma questo sarebbe ampiamente compensato dal recupero dell\u2019evasione.\n\nCome? Nelle parole di Berlusconi: \u201cnon solo \u00e8 pi\u00f9 conveniente per i cittadini e pi\u00f9 facile da dichiarare, ma \u00e8 qualcosa che rende difficilissimo l\u2019elusione e l\u2019evasione\u201d, in ragione della sua semplicit\u00e0: \u201cnon c\u2019\u00e8 neppure la convenienza per qualcuno a eludere o evadere e incorrere in pesanti sanzioni penali\u201d.\n\nForza Italia parla gi\u00e0 da alcuni anni di questa proposta, e dunque esistono diverse stime sul suo impatto. Nel 2014, LaVoce aveva fatto dei calcoli sulla base dei requisiti allora fissati dal partito di Berlusconi: una flat tax al 20 per cento con no tax area fino a 13 mila euro (questi numeri sono stati peraltro ribaditi non molto tempo fa da Renato Brunetta a Cartabianca su Rai Tre - Cartabianca, min. 4\u201910\u201d). Secondo LaVoce, l\u2019impatto di una simile riforma sull\u2019erario sarebbe stato intorno ai 95 miliardi in mancate entrate.\n\nMa consideriamo buona la cifra pi\u00f9 alta citata da LaVoce, che garantirebbe maggiori entrate al fisco secondo i calcoli di Forza Italia. Stando cos\u00ec le cose, far emergere met\u00e0 dell\u2019evasione fiscale equivarrebbe a far dichiarare tra i 100 e i 115 miliardi di euro in pi\u00f9. Una cifra che sta all\u2019interno di quanto indicato da Berlusconi, che parla di un intervallo tra gli 87 e i 130 miliardi recuperati.\n\nIl problema principale \u00e8 che quei soldi non verrebbero tutti presi dal fisco: non sarebbero cio\u00e8 tassati al 100 per cento. Sempre nell\u2019analisi di LaVoce si precisa che \u201cse, ottimisticamente, tutti i 230 miliardi emergessero alla dogana di Lugano e lo Stato italiano potesse dunque tassarli al 20 o al 15 per cento con una maggiorazione, potrebbe arrivare a incassare un massimo di 50 miliardi\u201d.\n\nForza Italia reputa possibile recuperare la met\u00e0 dell\u2019evaso: questo significherebbe far rientrare 25 miliardi in pi\u00f9. E questo con le previsioni pi\u00f9 ottimistiche. Perch\u00e9 se invece ci basassimo sugli 85 miliardi del Mef, tassarne la met\u00e0, come auspica Berlusconi, garantirebbe 42 miliardi di euro. Peraltro senza considerare che sono stati calcolati sulla base della tassazione odierna, che in media \u00e8 pi\u00f9 del doppio del 23 per cento della flat tax forzista. Cos\u00ec si scenderebbe a 21 miliardi all\u2019anno di recupero dall\u2019evasione.\n\nL\u2019articolo 53 della Costituzione spiega infatti che \u201ctutti [i cittadini] sono tenuti a concorrere alle spese pubbliche in ragione della loro capacit\u00e0 contributiva\u201d e che \u201cil sistema tributario \u00e8 informato a criteri di progressivit\u00e0\u201d. Ovvero che, all\u2019aumentare delle capacit\u00e0 contributive, deve aumentare anche il contributo alle casse dello Stato.\n\nUn\u2019unica tassa al 23 per cento per tutti i cittadini e le imprese, pur prevedendo una no tax area fino a 13 mila euro, sarebbe invece in contrasto con questo principio costituzionale, perch\u00e9 consentirebbe alla fetta pi\u00f9 ricca di popolazione di pagare la stessa percentuale di tasse di chi guadagna molto meno.\n\nNaturalmente non siamo stati i soli a notare un rischio di costituzionalit\u00e0 della flat tax: ne hanno parlato anche Sole 24 Ore e Corriere della Sera. C\u2019\u00e8 per\u00f2 anche chi sostiene che la flat tax sarebbe perfettamente costituzionale, perch\u00e9 nella Carta si parla di \u201ccriteri di progressivit\u00e0\u201d e non di aliquote progressive. Su questo punto problematico, insomma, c\u2019\u00e8 dibattito.\n\nLa flat tax esiste in diversi paesi del mondo, e in molti di essi c\u2019\u00e8 stata una forte crescita economica dopo la sua introduzione. Con poche eccezioni, si trattava per\u00f2 di paesi usciti da poco dall\u2019economia pianificata di stampo sovietico, e in cui i sistemi di riscossione erano in grave difficolt\u00e0.", "lang": "it"}