{"title": "Liczba g\u0142os\u00f3w Paw\u0142a Poncyljusza - fact-check Paw\u0142a Kukiza", "subtitle": "Pawe\u0142 Kukiz o tym, \u017ce liczba g\u0142os\u00f3w Paw\u0142a Poncyljusza nie pozwoli\u0142a mu na dostanie si\u0119 do Sejmu. Sprawdzamy, jaki wynik wyborczy osi\u0105gn\u0105\u0142 P. Poncyljusz.", "author": "demagog.org.pl", "date": null, "vclaim_id": "vclaim-id-8090", "url": "https://demagog.org.pl/wypowiedzi/liczba-glosow-pawla-poncyljusza-fact-check-pawla-kukiza/", "vclaim": "Pawe\u0142 Poncyljusz w wyborach do parlamentu w 2011 roku startuj\u0105c z listy wyborczej partii Polska Jest Najwa\u017cniejsza w okr\u0119gu nr 19 (Warszawa I), otrzyma\u0142 dok\u0142adnie 24948 g\u0142os\u00f3w i by\u0142 to sz\u00f3sty wynik w okr\u0119gu.\n\nWyborcy w danym okr\u0119gu wybierali 20 przedstawicieli do Sejmu, co oznacza \u017ce gdyby brano pod uwag\u0119 jedynie liczb\u0119 oddanych g\u0142os\u00f3w \u2013 Pawe\u0142 Poncyljusz zosta\u0142by pos\u0142em na Sejm RP. Jednak ze wzgl\u0119du na charakter ordynacji wyborczej, a dok\u0142adniej art. 196. kodeksu wyborczego z dnia 5 stycznia 2011 roku, kt\u00f3ry stanowi: \u201eW podziale mandat\u00f3w w okr\u0119gach wyborczych uwzgl\u0119dnia si\u0119 wy\u0142\u0105cznie listy kandydat\u00f3w na pos\u0142\u00f3w tych komitet\u00f3w wyborczych, kt\u00f3rych listy otrzyma\u0142y co najmniej 5% wa\u017cnie oddanych g\u0142os\u00f3w w skali kraju\u201d polityk PJN nie m\u00f3g\u0142 zosta\u0107 pos\u0142em.\n\nJego partia otrzyma\u0142a w skali kraju \u0142\u0105cznie 315,393 g\u0142os\u00f3w, co stanowi\u0142o 2,19% wszystkich oddanych g\u0142os\u00f3w. Oznacza to, \u017ce lista tego ugrupowania nie przekroczy\u0142a wymaganego pi\u0119cioprocentowego progu wyborczego i \u017cadna z umieszczonych na niej os\u00f3b nie mog\u0142a dosta\u0107 si\u0119 do Sejmu.\n\nPawe\u0142 Kukiz por\u00f3wnywa\u0142 w rozmowie wynik Paw\u0142a Poncyljusza i Przemys\u0142awa Wiplera stwierdzaj\u0105c, \u017ce drugi z nich otrzyma\u0142 \u201echyba 3-4 tysi\u0105ce g\u0142os\u00f3w\u201d. Ze wzgl\u0119du na u\u017cyt\u0105 form\u0119 nie poddajemy tej wypowiedzi weryfikacji, ale polityk ten startuj\u0105cy wtedy z list Prawa i Sprawiedliwo\u015bci otrzyma\u0142 dok\u0142adnie 4 615 g\u0142os\u00f3w.\n\nOstatecznie, pos\u0142ami na Sejm RP z okr\u0119gu nr 19 zostali w 2011 roku nast\u0119puj\u0105cy kandydaci:", "lang": "pl"}