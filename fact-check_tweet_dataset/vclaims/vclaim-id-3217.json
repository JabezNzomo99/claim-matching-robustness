{"title": "Ma gli \u201cindesiderati\u201d del M5s possono ritirare la candidatura?", "subtitle": "Il partito ha chiesto un passo indietro ai candidati coinvolti nel  caso rimborsi  o aderenti alla massoneria. Legalmente, \u00e8 possibile?\u00a0E se alcuni di loro non volessero cedere?", "author": "www.agi.it", "date": "2018-02-19T19:52+0100", "vclaim_id": "vclaim-id-3217", "url": "https://www.agi.it/fact-checking/impresentabili_massoni_movimento_5_stelle_rimborsi-3519207/news/2018-02-19/", "vclaim": "Il Movimento 5 Stelle \u00e8 di recente stato investito da una serie di scandali riguardo i suoi candidati. Alcuni, parlamentari uscenti, hanno evitato con trucchi contabili di versare il contributo previsto a un fondo che d\u00e0 sostegno alle piccole e medie imprese. All\u2019inizio si parlava di una decina di pentastellati coinvolti ma pare che il numero sia destinato a salire.\n\nAltri, nuovi ingressi, sono invece risultati legati alla massoneria. L\u2019appartenenza a una loggia non \u00e8, per la legge italiana, un ostacolo a candidarsi in Parlamento. Tuttavia il Movimento 5 Stelle aveva stabilito \u2013 art. 6 lettera h) del Regolamento per la selezione dei candidati M5S alle elezioni politiche del 4 marzo \u2013 un divieto esplicito.\n\nDi qui la richiesta del partito agli \u201cindesiderati\u201d di fare un passo indietro. Ma \u00e8 possibile ritirare la propria candidatura, una volta depositate le liste elettorali? E cosa ne sar\u00e0 di quei candidati che non vogliono assecondare le richieste del Movimento?\n\nLa questione era gi\u00e0 emersa in riferimento allo scandalo Dess\u00ec, candidato M5S al Senato nel Lazio, sospettato tra le altre cose di essere vicino al clan degli Spada. Diverso invece il caso dell\u2019ammiraglio Rinaldo Veri, inizialmente candidato al Senato nel Lazio, che ha potuto ritirare la propria candidatura \u2013 era gi\u00e0 consigliere comunale a Ortona in una lista civica \u2013 perch\u00e9 le liste elettorali non erano ancora state chiuse.\n\nUna volta chiuse le liste, cosa avvenuta il 31 gennaio scorso, chi \u00e8 candidato tale resta. Se viene eletto \u2013 e questo sarebbe proprio il caso di Cecconi e Martelli, candidati in posizioni sicure \u2013 pu\u00f2 ovviamente dimettersi e far subentrare il primo dei non eletti della propria lista.\n\nSulla possibilit\u00e0 di rinunciare alla candidatura si \u00e8 aperta una discussione, dopo che l\u2019autorevole costituzionalista Michele Ainis ha sostenuto lo scorso 15 febbraio, dalle colonne di Repubblica, che l\u2019impossibilit\u00e0 di ritirare la candidatura sia una \u201cfake news\u201d, smentita dalla stessa legge elettorale. Vediamo le argomentazioni pi\u00f9 da vicino.\n\nTuttavia la questione non \u00e8 semplice come la dipinge Ainis. Innanzitutto \u00e8 sicuramente impossibile rinunciare per un candidato in un collegio uninominale (come nel caso, ad esempio, di Andrea Cecconi), in quanto qui non esiste la figura del supplente. Lo ha confermato ancora di recente l\u2019Ufficio centrale nazionale (decisione n. 23/ric/2018, del 3 febbraio) a proposito di un candidato deceduto.\n\nCi sono diversi elementi a sostegno della seconda tesi: ad esempio, gli italiani residenti all\u2019estero hanno gi\u00e0 iniziato a votare, e non si vede come sarebbe possibile sostituire ora un candidato \u2013 e modificare di conseguenza un listino \u2013 su cui gli elettori hanno gi\u00e0 iniziato ad esprimersi.\n\nInoltre, la macchina organizzativa del Viminale \u00e8 gi\u00e0 in moto e deve stampare milioni di schede, registri, elenchi e via dicendo: non \u00e8 chiaro come sia conciliabile una possibilit\u00e0 di ritirarsi \u201cfino all\u2019ultimo momento\u201d con le esigenze pratiche del Ministero. Attenderemo l\u2019eventuale verdetto della Cassazione, se sar\u00e0 investita nei prossimi giorni dalle richieste di rinuncia dei candidati nei collegi plurinominali del M5S, per risolvere con certezza la questione.\n\nVeniamo allora a che cosa succede dopo le elezioni. Anche le dimissioni, infatti, sono una questione complessa: innanzitutto non sono obbligatorie, quindi un candidato che fosse eletto al Parlamento potrebbe sempre cambiare idea finita la campagna elettorale e tenersi il seggio.\n\nAnche gli accordi di natura privata che sanzionerebbero le eventuali mancate dimissioni \u2013 le carte che, ad esempio nel caso Dess\u00ec, il M5S avrebbe fatto firmare \u2013 potrebbero risultare nulli. Se impugnati davanti a un giudice, potrebbero essere ritenuti in contrasto con l\u2019articolo 67 della Costituzione, quello che garantisce a tutti i parlamentari il diritto/dovere di rappresentare la nazione e di esercitare le sue funzioni senza vincolo di mandato, e con l\u2019articolo 23, secondo cui \u201cnessuna prestazione personale o patrimoniale pu\u00f2 essere imposta se non in base alla legge\u201d.\n\nSe poi anche il parlamentare fosse coerente e presentasse le proprie dimissioni, la procedura resta complicata: bisogna farne richiesta alla camera di appartenenza, fornendo le proprie motivazioni, e poi sperare che i propri colleghi votino (a scrutinio segreto) a maggioranza per accettarla.\n\nNon sono mancati casi in cui l\u2019Aula non ha accettato le dimissioni di un onorevole, che quindi ha mantenuto il seggio. Esemplare il caso di Giuseppe Vacciano: eletto col M5S nel 2013, nel 2015 annunci\u00f2 l\u2019intenzione di dimettersi perch\u00e9 non condivide pi\u00f9 la linea del Movimento, ma da allora fino ad oggi \u2013 in ben cinque occasioni \u2013 il Senato ha sempre respinto la richiesta di accettare le sue dimissioni.\n\nTuttavia l\u2019espressione \u201cnon pu\u00f2 essere eletto con il M5S\u201d risulta fuorviante, in quanto sulla scheda elettorale che si troveranno di fronte gli elettori il 4 marzo il nome di Vitiello sar\u00e0 compreso proprio nelle liste del Movimento e dunque, se sar\u00e0 eletto, lo sar\u00e0 \u201ccon\u201d il M5S.\n\nSe saranno eletti potranno presentare \u2013 ma non c\u2019\u00e8 nessun obbligo n\u00e9 alcuna possibilit\u00e0 di obbligarli giuridicamente \u2013 le proprie dimissioni. Non \u00e8 oltretutto scontato che la camera di appartenenza accetti tali dimissioni, come hanno dimostrato casi anche della scorsa legislatura.", "lang": "it"}