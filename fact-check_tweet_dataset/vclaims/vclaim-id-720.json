{"title": "L\u2019Italia ha il record europeo del numero di banche?", "subtitle": "", "author": "pagellapolitica.it", "date": null, "vclaim_id": "vclaim-id-720", "url": "https://pagellapolitica.it/dichiarazioni/6955/litalia-ha-il-record-europeo-del-numero-di-banche", "vclaim": "\u00c8 l'argomento del giorno e non c'\u00e8 giornale che non ne parli: le banche, queste sconosciute. Ne ha parlato anche Matteo Renzi durante u\n\nCome si vede, l\u2019Italia non ha il record assoluto del numero di istituti di credito, visto che i suoi 654 sono superati dalla Germania (1.775) e dall\u2019Austria (682). Non ha il record neppure nel totale delle istituzioni finanziarie (in cui scivola al quarto posto dietro Germania, Francia e Austria).\n\nTra i grandi Paesi europei, Francia e Spagna hanno in effetti meno banche di noi per milione di abitanti (rispettivamente 7 e 4,6), mentre la Germania ne ha poco pi\u00f9 del doppio (21,8).\n\nAl di l\u00e0 del numero di banche, i paesi Ue con i settori bancari pi\u00f9 importanti in termini assoluti sono la Francia e la Germania (con 7,2 e 7,1 migliaia di miliardi di euro di asset totali, rispettivamente); con 2,7 migliaia di miliardi, l\u2019Italia \u00e8 al quarto posto, superata anche dalla Spagna (3,6).\n\nMatteo Renzi ha detto che l'Italia ha un primato europeo per quanto riguarda il numero di banche. Tale dichiarazione non \u00e8 vera non soltanto in termini assoluti (dove siamo superati da Germania e Austria, nella classifica degli istituti di credito) ma anche in termini relativi, visto che la maggior parte dei Paesi europei ha pi\u00f9 banche di noi in rapporto al numero degli abitanti. \u201cPinocchio andante\u201d per il Presidente del Consiglio.", "lang": "it"}