{"title": "L'economia ungherese va davvero cos\u00ec bene come dice Salvini?", "subtitle": "Pil in crescita al 4%, flat tax\u00a0al 9%, salari in crescita e debito sotto controllo. \u00c8 un'immagine fedele alla realt\u00e0?", "author": "www.agi.it", "date": "2018-08-29T07:05+0200", "vclaim_id": "vclaim-id-22501", "url": "https://www.agi.it/fact-checking/dati_economici_salvini_orban_ungheria-4321388/news/2018-08-29/", "vclaim": "Il giorno prima del colloquio programmato a Milano con il primo ministro ungherese Viktor Orb\u00e1n, il ministro dell\u2019Interno e vicepremier Matteo Salvini ha dichiarato che in Ungheria \u201cIl Pil cresce del 4%, la flat tax per le imprese \u00e8 al 9%, l\u2019anno scorso hanno abbassato l\u2019Iva sui prodotti di largo consumo dal 27% al 5% (\u2026) i salari crescono, il debito \u00e8 sotto controllo\u201d.\n\nSecondo Eurostat il Pil pro capite ungherese nel 2017 \u00e8 il quintultimo nell\u2019Unione (12.600 euro), davanti a Polonia, Croazia, Romania e Bulgaria. Quello dell\u2019Italia \u00e8 di 28.400 euro, pi\u00f9 del doppio.\n\nCome risulta dal sito del governo ungherese, l\u2019Iva su beni come il latte fresco, le uova e il pollame \u00e8 stato ridotto nel 2017 al 5%. In precedenza era al 27%.\n\nNel 2018 \u00e8 poi stata operata un\u2019analoga riduzione anche per frattaglie suine e pesce per il consumo umano e, secondo il ministero delle Finanze magiaro, la politica di riduzione dell\u2019Iva sui beni di largo consumo dovrebbe proseguire anche nel 2019.\n\nAnche guardando al reddito medio netto annuale delle famiglie risulta che in Ungheria la situazione sia in miglioramento dal 2013 in poi. Se allora infatti il dato era di 4.449 euro all\u2019anno nel 2017 era arrivato a 4.988 euro. Il dato italiano nel 2016, ultimo anno per cui abbiamo il dato Eurostat, era di 16.247 euro all\u2019anno.\n\nSiamo ancora al di sopra del rapporto debito/Pil del 60% raccomandato dalle regole dell\u2019Unione europea (Protocollo n. 12 sulla procedura per i disavanzi eccessivi) ma, proprio un articolo del Trattato sul funzionamento dell\u2019Ue (art. 126 co.2 lett. b) stabilisce che il mancato rispetto di quel criterio non produce un intervento della Commissione se il rapporto debito/Pil si sta riducendo in misura sufficiente e se si avvicina al 60% a un ritmo adeguato.\n\nIl Pil ungherese \u00e8 cresciuto del 4% nel 2017 e, secondo le previsioni, dovrebbe ripetere la prestazione anche nell\u2019anno in corso. Le imprese pagano, in generale, un\u2019aliquota unica al 9% sui propri redditi. L\u2019Iva su diversi prodotti alimentari, ma non solo, \u00e8 stata di recente abbassata dal 27% al 5% (ma in questo caso l\u2019Italia ha un\u2019Iva addirittura pi\u00f9 bassa, al 4%). I salari sono in crescita e il debito pubblico in rapporto al Pil sta calando costantemente e convergendo verso i criteri fissati dalla Ue.", "lang": "it"}