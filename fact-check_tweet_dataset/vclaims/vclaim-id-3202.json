{"title": "Gentiloni impreciso su produzione industriale ed export dell\u2019Italia", "subtitle": "", "author": "pagellapolitica.it", "date": null, "vclaim_id": "vclaim-id-3202", "url": "https://pagellapolitica.it/dichiarazioni/8018/gentiloni-impreciso-su-produzione-industriale-ed-export-dellitalia", "vclaim": "Ospite di , il presidente del Consiglio uscente Paolo Gentiloni ha sottolineato i risultati raggiunti nel 2017 dall\u2019industria italiana. Ha detto che la nostra industria, come crescita della produzione, pu\u00f2 essere paragonata solo con quella tedesca, mentre nel campo dell\u2019export avremmo il secondo miglior risultato della UE. \n\n\n\nA considerare solo la classifica, non si tratta tuttavia degli incrementi maggiori nella UE: ben diciotto altri membri hanno avuto percentuali pi\u00f9 alte. Ad esempio la produzione industriale della Romania \u00e8 cresciuta dell'8,9%, quella della Lettonia dell'8,5% e quella della Slovenia dell'8%.\n\nMa se guardiamo ai principali Paesi manifatturieri d\u2019Europa per valore della produzione, una classifica in cui l\u2019Italia \u00e8 seconda dietro alla Germania e davanti a Francia, Regno Unito, Spagna, la Germania \u00e8 quello che ha avuto l\u2019incremento maggiore rispetto all\u2019anno precedente. Seguono Italia e Spagna a pari merito al 3 per cento. \n\n\n\nLa Francia ha fatto peggio, aumentando del 2,5% rispetto al 2016 il volume della sua produzione industriale, e ha fatto peggio anche Regno Unito (+2,4%). Il Paese al sesto posto della classifica, cio\u00e8 la Polonia - la cui industria conta per il 4% del valore totale a fronte del 13% italiano e del 22% tedesco - segna un +6,9%.\n\n\n\nIn valore assoluto, i risultati migliori sono stati conseguiti dalla Germania, che in un anno ha esportato beni per 1.282,2 miliardi di euro, dai Paesi Bassi, 577,4 miliardi di euro, dalla Francia, 473,5 miliardi e dall\u2019Italia, in quarta posizione, con 448,1 miliardi di euro.\n\nGentiloni ha ragione quando parla della produzione industriale se consideriamo solo i Paesi paragonabili al nostro per dimensioni (Francia, Spagna, Germania, Regno Unito): tra questi, in effetti, l\u2019Italia \u00e8 cresciuta meno - tra 2016 e 2017 - solo della Germania. Se invece allarghiamo il confronto a tutti gli Stati membri dell'Unione europea, abbiamo ben diciotto Paesi che hanno percentuali di crescita della produzione industriale superiori alla nostra.\n\nIl presidente del Consiglio ha sottolineato anche i risultati conseguiti dal nostro export durante il 2017, collocandolo al secondo posto tra i Paesi UE. Questo \u00e8 vero se ci si riferisce solo ai Paesi UE di grandi dimensioni e solo alle percentuali di crescita (solo la Spagna \u00e8 riuscita a fare meglio di noi nel 2017). Mentre, in termini assoluti, l\u2019Italia non \u00e8 la seconda ma la quarta esportatrice dell\u2019UE, con 448,1 miliardi di euro, dietro Germania, Olanda e Francia. Gentiloni \u00e8 un po\u2019 troppo impreciso nelle sue affermazioni, che forse avrebbero avuto bisogno di qualche specificazione in pi\u00f9. \"N\u00ec\" per il presidente del Consiglio.", "lang": "it"}