{"title": "Davvero siamo noi il Paese che produce pi\u00f9 energia da fonti rinnovabili?", "subtitle": "\"Ricordo a tutti che siamo il Paese che oggi produce pi\u00f9 energia rinnovabile in Europa, e forse nel mondo\", aveva detto. Ma non \u00e8 proprio cos\u00ec", "author": "www.agi.it", "date": null, "vclaim_id": "vclaim-id-6256", "url": "https://www.agi.it/fact-checking/galletti_ministro_ambiente_energie_rinnovabili-2211490/news/2017-10-03/", "vclaim": "Il 30 settembre, a margine della presentazione del libro di Alberto Ci\u00f2 \u201cEnergia e clima. L\u2019altra faccia della medaglia\u201d (edito dal Mulino) nell\u2019Archiginnasio di Bologna, il ministro dell\u2019Ambiente Gian Luca Galletti ha dichiarato: \u201cRicordo a tutti che siamo il Paese che oggi produce pi\u00f9 energia rinnovabile in Europa e forse nel mondo\u201d. L\u2019affermazione di Galletti \u00e8 imprecisa.\n\nNel continente africano, sottolinea uno studio di Nature, le rinnovabili trovano un terreno fertile \u2013 anche se non mancano i problemi, ad esempio infrastrutturali \u2013 grazie alle immense risorse fornite dalla natura (sole e vento soprattutto, visto che i fiumi sono gi\u00e0 molto sfruttati e questo crea problemi a cascata sulle popolazioni), alla caduta dei prezzi di tali tecnologie e all\u2019assenza di un tessuto industriale gi\u00e0 sviluppato incentrato sui carbonfossili.\n\nAnche in questo caso sono molti i Paesi \u2013 anche se meno di prima \u2013 che fanno meglio dell\u2019Italia. Ovviamente, trattandosi qui di produzione in valore assoluto, in questa classifica sono avvantaggiati gli Stati pi\u00f9 grandi e popolosi. Troviamo cos\u00ec davanti all\u2019Italia:\n\nL\u2019Italia non \u00e8 dunque in testa in quanto a produzione di energia da fonti rinnovabili n\u00e9 come percentuale della fornitura di energia primaria, n\u00e9 come valore assoluto in migliaia di toe. La cosa pi\u00f9 probabile \u00e8 che Galletti facesse riferimento alla sola energia elettrica prodotta da fonti rinnovabili. In questo ambito infatti la buona performance dell\u2019Italia \u00e8 stata spesso menzionata anche in passato.\n\nA fine 2015, ad esempio, era stato presentato il rapporto della fondazione Symbola \u2013 che promuove la soft economy \u2013 \u201cL\u2019Italia in 10 selfie\u201d. Il \u201cquarto selfie\u201d, che prende i dati da un precedente rapporto curato insieme ad Enel, recita: \u201cNel 2012 l\u2019Italia era prima (con il 39%) tra i grandi paesi Ue, a pari merito con la Spagna e davanti a Germania (24%), Francia (17%), Gran Bretagna (15%), per quota di energia rinnovabile nella produzione elettrica. Nel 2014 la quota di rinnovabili ha superato il 43%\u201d.\n\nNel 2015 \u2013 secondo uno studio del luglio 2017 dell\u2019Autorit\u00e0 per l\u2019energia elettrica, il gas e il sistema idrico \u2013 \u201csi \u00e8 assistito a una lieve diminuzione, imputabile alla scarsa idraulicit\u00e0: l\u2019incidenza sul totale della produzione lorda di energia elettrica \u00e8 stata pari al 38,5% (il 33,1% sul consumo interno lordo). Anche il 2016 ha fatto registrare un\u2019ulteriore riduzione fino a circa 106 TWh nuovamente imputabile alla scarsa idraulicit\u00e0\u201d.\n\nQuesti buoni dati fanno tuttavia riferimento alla produzione autoctona di energia elettrica. In questa voce non pesano dunque le importazioni. Per fare un esempio paradossale: se un Paese importasse il 90% del suo fabbisogno di energia elettrica dall\u2019estero e il 10% lo producesse con fonti rinnovabili, il dato relativo alla produzione da fonti rinnovabili farebbe segnare il 100%.\n\nL\u2019Italia importa, in particolare da Francia e Svizzera, poco meno del 15% del suo fabbisogno \u2013 era il 13% nel 2012, il 14% nel 2013 \u2013 e produce il resto. Dunque il peso della produzione da fonti rinnovabili si \u201cannacqua\u201d se si considera il consumo interno lordo.\n\nGalletti \u00e8 impreciso ma, se interpretiamo la sua affermazione come riferita esclusivamente alla produzione di energia elettrica da fonti rinnovabili, ha sostanzialmente ragione. In Europa e tra i Paesi sviluppati, l\u2019Italia \u00e8 tra i migliori in quanto a percentuale di produzione elettrica da fonti rinnovabili. Se tuttavia guardiamo ai consumi o alla produzione di energia nel complesso, il ministro dell\u2019Ambiente ha torto.", "lang": "it"}