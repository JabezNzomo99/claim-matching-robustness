{"title": "Il nuovo coronavirus ha un periodo di incubazione fino a 24 giorni?", "subtitle": "", "author": "pagellapolitica.it", "date": null, "vclaim_id": "vclaim-id-35749", "url": "https://pagellapolitica.it/dichiarazioni/8525/il-nuovo-coronavirus-ha-un-periodo-di-incubazione-fino-a-24-giorni", "vclaim": "Conoscere con precisione quale sia il periodo di incubazione del nuovo coronavirus \u2013 ma in generale di tutte le malattie infettive \u2013 \u00e8 fondamentale per una efficace gestione del contagio, per esempio nel chiarire se le persone asintomatiche possano o meno trasmettere il virus (scenario da non escludere, ma ad oggi ritenuto molto raro e improbabile).\n\n\u00abLe attuali stime del periodo di incubazione [del 2019-nCoV, ndr] sono comprese in un intervallo di tempo che va dai due agli 11 giorni e queste stime saranno aggiornate quando saranno disponibili maggiori dati a riguardo\u00bb, scrive l\u2019Oms sul suo sito ufficiale. \u00abSulla base delle informazioni relative ad altri coronavirus, come il Mers e la Sars, il periodo di incubazione del 2019-nCoV potrebbe arrivare a 14 giorni\u00bb.\n\nAltre istituzioni in ambito sanitario riportano cifre simili. \u00abLe informazioni sulle caratteristiche cliniche delle infezioni da 2019-nCoV stanno aumentando\u00bb, scrive sul suo sito l\u2019Istituto superiore di sanit\u00e0 italiano. \u00abSi stima che il periodo di incubazione vari in media tra tre e sette giorni e fino a un periodo massimo di 14 giorni\u00bb.\n\nSecondo il Centro europeo per la prevenzione e il controllo delle malattie (Ecdc), si stima che il periodo di incubazione sia \u00abtra i due e i 14 giorni\u00bb, gli stessi numeri citati anche dal suo equivalente statunitense (Cdc), che riporta come questa stima si basi su quanto visto in passato anche per il Mers.\n\nPer esempio, uno studio pubblicato il 29 gennaio 2020 sul (Nejm) e realizzato da diversi ricercatori cinesi ha stimato \u2013 utilizzando i dati presi su un campione di 425 casi confermati di 2019-nCoV \u2013 che il periodo di incubazione medio per il nuovo coronavirus sia di 5,2 giorni, con alcuni pazienti intorno a un massimo di 12,5 giorni.\n\nLa rivista \u00e8 una piattaforma dove vengono caricati gli studi prima di essere sottoposti alla cosiddetta , il meccanismo con cui la comunit\u00e0 scientifica valuta la qualit\u00e0 e l\u2019affidabilit\u00e0 di una ricerca. Lo studio in questione, condotto da un team di decine di ricercatori cinesi, \u00e8 ancora nelle fasi iniziali del suo percorso (tecnicamente si parla di un pre print), ma \u00e8 stato comunque pubblicato su perch\u00e9 uno degli obiettivi della piattaforma \u00e8 proprio quello di facilitare e velocizzare la diffusione di informazioni scientifiche in ambito medico.\n\nQuesto significa, in parole semplici, che almeno la met\u00e0 delle persone che hanno mostrato i sintomi l\u2019ha fatto entro tre giorni dal contagio. Il range preso in considerazione dai ricercatori va da zero a 24 giorni (il dato citato da Crosetto), ma quest\u2019ultimi si sono verificati in condizioni gravi solo per unpaziente, come hanno confermato gli autori dello studio a e lo scienziato Zhong Nanshan, intervistato il 12 febbraio dal quotidiano di Singapore .\n\n\u00abSu 1.099 casi, solo 13 pazienti hanno riportato un periodo di incubazione di 14 giorni o pi\u00f9, mentre solo 8 pazienti hanno riportato un periodo di incubazione di 18 giorni o pi\u00f9\u00bb, hanno spiegato a gli autori dello studio.\n\nQuando si parla di periodi di incubazione cos\u00ec lunghi, uno dei problemi \u2013 spiega l\u2019epidemiologo Paul Hunter della University of East Anglia di Norwich, nel Regno Unito \u2013 \u00e8 che non \u00e8 semplice stabilire se una persona che mostra i sintomi dopo tanto tempo rispetto all\u2019ipotetico primo contatto con il virus non abbia avuto nel frattempo un secondo contatto, da cui \u00e8 partito realmente il contagio.\n\nSecondo Giulio Crosetto, il nuovo coronavirus non ha pi\u00f9 un periodo di incubazione di 15 giorni, ma di 24. Abbiamo verificato e le cose non stanno proprio cos\u00ec.\n\nSulla base delle prime osservazioni scientifiche e delle similarit\u00e0 con la Sars e il Mers, istituzioni come l\u2019Oms, l\u2019Iss, l\u2019Ecdc e il Cdc sostengono che il periodo di incubazione del 2019-nCoV arrivi fino al massimo ai 14 giorni. Un nuovo studio \u2013 non ancora soggetto a peer review \u2013 sostiene che in rarissimi casi (si parla di un solo paziente in condizioni gravi su 1.099) questo numero potrebbe salire a 24.\n\nLa ricerca in questione, poi, ha stimato che il periodo mediano di incubazione sia di tre giorni: questo significa che almeno la met\u00e0 delle persone che hanno mostrato i sintomi l\u2019ha fatto entro tre giorni dal contagio.\n\n\u00c8 ancora presto comunque per avere una risposta precisa su quale sia il periodo d\u2019incubazione del nuovo coronavirus (cos\u00ec come su altre caratteristiche del virus), ma le evidenze scientifiche ad oggi suggeriscono che questo numero sia nella grande maggioranza dei casi meno dei \u00ab24 giorni\u00bb indicati da Crosetto, che sembra dare per scontato quella che resta essere per il momento un\u2019ipotesi (per di pi\u00f9 \u201cestrema\u201d).", "lang": "it"}