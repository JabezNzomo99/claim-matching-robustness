{"title": "Norge er blant de ti landene p\u00e5 topp i verden i forventet levealder, viser OECD-tall", "subtitle": "Hvilken plass Norge havner p\u00e5, varierer etter hvilken oversikt man tar utgangspunkt i.", "author": "www.faktisk.no", "date": null, "vclaim_id": "vclaim-id-8310", "url": "https://www.faktisk.no/faktasjekker/79Z/norge-er-blant-de-ti-landene-pa-topp-i-verden-i-forventet-levealder-viser-oecd-tall", "vclaim": "De siste \u00e5rene har helse- og omsorgsminister Bent H\u00f8ie (H) holdt det han kaller sykehustalen. Der kommer han med styringssignaler om hva sykehusene skal gj\u00f8re det kommende \u00e5ret. I talen for 2018 snakket H\u00f8ie blant annet om nordmenns h\u00f8ye levealder:\n\nStemmer det at Norge er blant de ti \u00f8verst rangerte landene i verden n\u00e5r det gjelder forventet levealder? Og er vi bedre enn svenskene? Det skal vi finne ut i denne faktasjekken.\n\nFaktisk.no kontakter Helse- og omsorgsdepartementet (HOD) for \u00e5 sp\u00f8rre hva som ligger til grunn for p\u00e5standen. Per Aubrey B. Tenden, seniorr\u00e5dgiver i kommunikasjonsenheten, svarer:\n\nSlik ser 2015-tallene fra Organisasjonen for \u00f8konomisk samarbeid og utvikling (OECD) ut:\n\nTallene, som bare omfatter OECD-land og -partnerland, viser at Japan var landet med h\u00f8yest forventet levealder, mens Spania og Sveits kom p\u00e5 delt 2. plass. Ogs\u00e5 Italia, Australia og Island hadde h\u00f8yere forventet levealder enn Norge i 2015, if\u00f8lge OECD. Norge kom p\u00e5 delt 7. plass med Frankrike og Luxemburg, mens Sverige l\u00e5 like bak.\n\nBent H\u00f8ies p\u00e5stand er at Norge er blant de ti landene p\u00e5 topp i verden i forventet levealder, if\u00f8lge OECD. OECDs oversikt baserer seg imidlertid bare p\u00e5 tall fra de 35 OECD-landene, samt noen OECD-partnerland \u2013 ikke p\u00e5 data fra alle land i verden.\n\nBare to land som ikke inkluderes i OECDs oversikt viser seg p\u00e5 topp 20-listen i andre oversikter: Singapore og Malta. Av disse to landene er det bare Singapore som havner over Norge p\u00e5 rankingene. Dersom OECD hadde inkludert Singapore i oversikten, ville Norge sannsynligvis endt opp p\u00e5 8. plass, i stedet for 7. plass.\n\nSelv om OECD-tallene kun viser forventet levealder i utvalgte land, har H\u00f8ie alts\u00e5 rett i at disse tallene viser at Norge er blant de ti \u00f8verste landene i verden n\u00e5r det gjelder forventet levealder. Ogs\u00e5 p\u00e5standen om at vi har g\u00e5tt forbi Sverige, stemmer, basert p\u00e5 OECDs tall.\n\nOECD er ikke den eneste organisasjonen som beregner forventet levealder. Det gj\u00f8r ogs\u00e5 Verdens helseorganisasjon (WHO):\n\nWHOs toppliste skiller seg noe fra topplisten til OECD. Begge organisasjoner har Japan p\u00e5 topp. P\u00e5 listen til WHO er ogs\u00e5 Singapore, Israel, Sverige, S\u00f8r-Korea, Canada og Nederland plassert foran Norge, i tillegg til de andre topplandene fra OECDs liste. Legger man WHOs oversikt til grunn, havner Norge p\u00e5 15. plass. Sverige havner her p\u00e5 delt 9. plass med Frankrike.\n\nH\u00f8ies p\u00e5stand er alts\u00e5 riktig hvis man ser p\u00e5 tallene til OECD, men ikke hvis man legger WHOs tall til grunn. Hva er \u00e5rsaken til at tallene spriker p\u00e5 denne m\u00e5ten?\n\nIf\u00f8lge Folkehelseinstituttet (FHI) er plasseringen i rangeringer som dette noe vilk\u00e5rlig. I en artikkel, der FHI blant annet har sett p\u00e5 Norges plassering ved ulike rangeringer, st\u00e5r det:\n\nFHI har sett p\u00e5 tall fra b\u00e5de Global Burden of Disease Study, The Human Mortality Database, OECD, Verdensbanken og WHO. Dersom man legger til grunn de nyeste tilgjengelige tallene fra disse kildene, f\u00e5r man denne oversikten:\n\nTar man utgangspunkt i oversikten over, havner Norge p\u00e5 fem ulike plasser:\n\u2022 HMD 2014/2013: 9. plass. (HMDs statistikk baserer seg p\u00e5 data fra 39 ulike land/omr\u00e5der. Verken Singapore eller Malta er inkludert.)\n\nIf\u00f8lge seniorforsker i SSB, Astri Syse, regnes forventet levealder stort sett ut p\u00e5 samme m\u00e5te, selv om forskjeller i metode kan gi sm\u00e5 utslag. For eksempel er det rundt 0,2\u20130,5 \u00e5r i forskjell mellom forventet levealder basert p\u00e5 registrerte tall i forhold til framskrevne tall i SSB. Dette har blant annet sammenheng med om man registrerer d\u00f8dsfall ved utgang av \u00e5ret eller faktisk alder ved d\u00f8d. I en e-post til Faktisk.no skriver Syse:\n\nEt typisk eksempel er if\u00f8lge Syse at man ikke har presis alder for en befolkning eller d\u00f8dsfall, og derfor gj\u00f8r beregninger i fem\u00e5rige aldersgrupper i stedet for ett\u00e5rige (som land med gode data gj\u00f8r).\n\nI en artikkel fra 2016 skriver Syse og kolleger at hvor Norge havner i rangeringer, kommer an p\u00e5 hvilke land som er inkludert, hvordan det er regnet ut, og hvilken periode som er tatt utgangspunkt i. Seniorforskeren forklarer:\n\nSyse synes forskjellene mellom 2015-tallene til OECD og WHO for Norge og Sverige er overraskende sm\u00e5. If\u00f8lge OECD var den forventede levealderen i Norge 82,4 \u00e5r, mens den var 82,3 \u00e5r i Sverige. Utregningene til WHO viste at de tilsvarende tallene var 81,8 for Norge og 82,4 i Sverige.\n\nBent H\u00f8ies p\u00e5stand l\u00f8d som f\u00f8lger: \u00abI \u00e5r er vi tilbake blant de ti landene p\u00e5 topp i verden i forventet levealder. Vi har igjen g\u00e5tt forbi Sverige, viser OECD-tall.\u00bb\n\nP\u00e5standen til H\u00f8ie er helt rett. Det stemmer at OECD-tallene viser at Norge er blant de ti landene p\u00e5 topp i verden i forventet levealder. Det stemmer ogs\u00e5 at disse tallene viser at vi har g\u00e5tt forbi Sverige.\n\nI tre andre oversikter vi har sett p\u00e5, havner Norge utenfor topp ti-listen. Det var imidlertid ikke disse oversiktene H\u00f8ie viste til da han kom med p\u00e5standen.", "lang": "no"}