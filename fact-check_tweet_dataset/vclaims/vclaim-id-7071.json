{"title": "Il 2017 \u00e8 stato l'anno peggiore di sempre per il saldo nascite/morti?", "subtitle": "Abbiamo verificato la dichiarazione di Mara Carfagna", "author": "www.agi.it", "date": "2018-05-17T17:49+0200", "vclaim_id": "vclaim-id-7071", "url": "https://www.agi.it/fact-checking/mara_carfagna_natalit_italia-3912416/news/2018-05-17/", "vclaim": "\u200bIn occasione della \u201cGiornata internazionale della famiglia\u201d, lo scorso 15 maggio la parlamentare di Forza Italia \u2013 ed ex ministro - Mara Carfagna ha scritto sulla propria pagina Facebook: \u201cnel 2017 il saldo nascite-morti ha fatto registrare l\u2019ennesimo record negativo, i bambini sono il 2% in meno rispetto al gi\u00e0 asfittico 2016\u201d.\n\nIl motivo \u00e8 da ricercarsi nel calo dei nuovi nati. Dal confronto tra 2017 e 2015, infatti, emerge che a incidere negativamente sulla dinamica naturale sia stata in particolar modo \u201cla riduzione delle nascite (464mila nel 2017 contro 486mila nel 2015) mentre il numero dei decessi \u00e8 pressoch\u00e9 analogo (647mila contro 648mila)\u201d.\n\nCome riporta l\u2019Istat, \u201cla serie storica dei decessi continua a manifestare un palese processo di crescita (\u2026). Nel momento in cui gli individui tendono a vivere pi\u00f9 a lungo, favorendo contestualmente la conservazione e l\u2019invecchiamento della popolazione, \u00e8 normale attendersi un andamento crescente dei decessi e del tasso di mortalit\u00e0\u201d.\n\nI dati riportati dalla Carfagna sono corretti, come certifica l\u2019Istat: il 2017 \u00e8 stato il peggior anno di sempre sia per il saldo tra nati e morti, sia per quanto riguarda le nascite.", "lang": "it"}