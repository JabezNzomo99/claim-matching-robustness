{"title": "Breve storia dei voucher", "subtitle": "", "author": "pagellapolitica.it", "date": null, "vclaim_id": "vclaim-id-17280", "url": "https://pagellapolitica.it/dichiarazioni/7624/breve-storia-dei-voucher", "vclaim": "\"I voucher - durante i governi precedenti, non durante questo governo, a onor del vero - sono stati molto estesi, come utilizzo. [...] Noi abbiamo aumentato il tetto da 5.000 a 7.000 euro, ma quella fascia l\u00ec \u00e8 stata usata pochissimo. Quindi attenzione, il problema dei voucher non \u00e8 un problema che viene fuori dal Jobs Act o da robe di questo tipo, \u00e8 un problema che viene da lontano, dal governo Monti che li approv\u00f2 eccetera eccetera\" (Min. 15:32)\n\nQuesti strumenti per il pagamento del lavoro occasionale hanno visto una grandissima crescita negli ultimi mesi e diversi esponenti politici ne hanno chiesto l\u2019abolizione o la revisione. Lo stesso governo, tramite il ministro del Lavoro Poletti, ha annunciato possibili nuove misure di controllo.\n\nDelrio ha detto che il governo Renzi, da poco concluso, ha di fatto poche responsabilit\u00e0 nel loro abuso e che fu il governo Monti ad \u201capprovarli\u201d. Ha dichiarato anche che sono stati i governi precedenti a prendere misure che di fatto ne hanno causato l\u2019esplosione. Vediamo di ricostruire la storia dei famigerati voucher e di capire perch\u00e9 oggi sono diventati un problema.\n\nIn origine, i voucher erano molto limitati nel loro utilizzo. Le \u201cprestazioni occasionali di tipo accessorio\u201d avevano confini definiti dalla legge. Sia per chi ne poteva beneficiare, cio\u00e8 \u201csoggetti a rischio di esclusione sociale\u201d o comunque ai margini del mercato del lavoro (artt. 70 e 71 del d. lgs. 276/2003), sia per gli ambiti in cui si potevano effettuare (cinque categorie, dalle lezioni private ai \u201cpiccoli lavori di giardinaggio\u201d, sempre all\u2019art. 70). Nel corso di un anno solare ciascun lavoratore poteva ricevere al massimo 3.000 euro tramite i buoni, che avevano un valore nominale di 7,5 euro (art. 72).\n\nPer alcuni anni, la disciplina del lavoro occasionale e accessorio non \u00e8 stata cambiata in modo radicale. Nel 2005, ad esempio, il limite per il compenso annuo \u00e8 stato alzato da tre a cinquemila euro.\n\nA partire dal 2009 ci sono state una serie di modifiche pi\u00f9 di sostanza. La prima significativa, scrive l\u2019INPS, \u00e8 nella finanziaria per il 2010, approvata dal governo Berlusconi IV con Maurizio Sacconi ministro del Lavoro: in quella legge (tecnicamente la n. 191 del 23 dicembre 2009) venivano ampliati i casi in cui si poteva ricorrere al lavoro occasionale e accessorio, nonch\u00e9 chi ne poteva beneficiare.\n\ndecreto legislativo 81 del 2015 , il cosiddetto \u201cJobs Act\u201d, quest\u2019ultimo tetto \u00e8 stato lasciato invariato, ma si \u00e8 alzato quello totale annuo da 5.000 a 7.000 euro, come dice correttamente Delrio. \u00c8 vero anche che pochissimi lavoratori rientrano in questa nuova fascia massima, appena 5.968 nel 2015 (cio\u00e8 lo 0,4 per cento del totale). Nel \u201cJobs Act\u201d, comunque, la disciplina del \u201clavoro accessorio\u201d \u00e8 stata riscritta con gli artt. 48-50, sostituendo gli articoli corrispondenti della legge del 2003 che aveva introdotto lo strumento.\n\nPer dare un\u2019idea delle dimensioni del fenomeno lungo tutti questi anni, vediamo quanto \u00e8 aumentato l\u2019utilizzo dei voucher. Nel report, l\u2019INPS scrive che l\u2019incremento \u00e8 stato particolarmente significativo a partire dalla riforma del 2012, e anche in seguito\n\nGraziano Delrio ha detto che l\u2019utilizzo dei voucher \u00e8 stato molto esteso dai governi precedenti, e in effetti il successivo ampliamento dello strumento - dal punto di vista normativo - \u00e8 cominciato almeno con la finanziaria del 2010. Il governo Renzi si \u00e8 limitato ad alzare il tetto massimo annuo per lavoratore da 5.000 a 7.000 euro, per quanto riguarda la regolamentazione dei voucher, e come dice Delrio in quella fascia sono rientrati nel 2015 pochissimi lavoratori (scrive l\u2019INPS che la misura \u201cnon sembra aver avuto effetto significativo\u201d). Il ministro aggiunge che il problema si \u00e8 originato con il governo Monti, \u201cche li approv\u00f2\u201d. L\u2019espressione \u00e8 imprecisa, perch\u00e9 la creazione dello strumento risale a molto prima, ma \u00e8 vero che con Monti c\u2019\u00e8 stato un ampliamento decisivo dei campi in cui \u00e8 permesso il suo utilizzo. \u201cC\u2019eri quasi\u201d per Delrio.", "lang": "it"}