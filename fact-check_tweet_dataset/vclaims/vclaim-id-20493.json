{"title": "Nei, Nederland har ikke tilsluttet seg l\u00f8ftet om et internasjonalt forbud mot atomv\u00e5pen", "subtitle": "Nederland har ikke sagt eller vedtatt annet enn at de st\u00f8tter prinsippet om at en atomv\u00e5penfri verden er en m\u00e5lsetting.", "author": "www.faktisk.no", "date": null, "vclaim_id": "vclaim-id-20493", "url": "https://www.faktisk.no/faktasjekker/y6/nei-nederland-har-ikke-tilsluttet-seg-loftet-om-et-internasjonalt-forbud-mot-atomvapen", "vclaim": "SV stiller krav om at en ny r\u00f8dgr\u00f8nn regjering m\u00e5 jobbe for et internasjonalt forbud mot atomv\u00e5pen.\n\nI en diskusjon p\u00e5 Politisk kvarter i NRK presenterer SVs nyvalgte nestleder Kirsti Bergst\u00f8 fem krav til Arbeiderpartiet for at de skal bli med p\u00e5 et regjeringssamarbeid. Ett av disse kravene er at en ny regjering skal jobbe for et internasjonalt forbud mot atomv\u00e5pen. I programmet viser Bergst\u00f8 til at 127 land har sluttet seg til den internasjonale kampanjen for \u00e5 forby atomv\u00e5pen.\n\nBergst\u00f8 viser til \u00abICAN\u00bb, som f\u00f8rer en liste over 127 nasjoner som har tilsluttet seg \u00abdet humanit\u00e6re l\u00f8ftet\u00bb. Hverken Sverige eller Nederland er blant disse 127 landene. Det humanit\u00e6re l\u00f8ftet handler om \u00e5 jobbe for at atomv\u00e5pen skal stigmatiseres, forbys og avskaffes. L\u00f8ftet ble lagt frem av \u00d8sterrike under Wien-konferansen i 2014.\n\nDet har ogs\u00e5 v\u00e6rt to avstemninger i FNs generalforsamling om temaet. Den f\u00f8rste handlet om det humanit\u00e6re l\u00f8ftet, og den andre handlet om hvor vidt det skulle startes forhandlinger for \u00e5 fors\u00f8ke \u00e5 komme fram til en juridisk bindende avtale som forbyr atomv\u00e5pen.\n\nSverige stemte for begge disse resolusjonene. S\u00e6rlig fordi de stemte for \u00e5 st\u00f8tte det humanit\u00e6re l\u00f8ftet er det dekning for \u00e5 si at de har sagt at det er uakseptabelt at atomv\u00e5pen er lovlig. I andre sammenhenger har de ogs\u00e5 klart uttrykt at de st\u00f8tter et internasjonalt forbud mot atomv\u00e5pen.\n\nI en tale p\u00e5 FNs nedrustningskonferanse i Geneve i mars sa Sveriges utenriksminister Margot Wallstr\u00f6m dette:\n\nMen Bergst\u00f8 p\u00e5st\u00e5r ogs\u00e5 at NATO-landet Nederland mener, eller har vedtatt at det er uakseptabelt at atomv\u00e5pen er lovlig. Men heller ikke Nederland er blant de 127 landene som har sluttet seg til det humanit\u00e6re l\u00f8ftet. Den nederlandske nasjonalforsamlingen har vedtatt et opprop som oppfordrer regjeringen i landet til \u00e5 jobbe for \u00e5 starte forhandlinger mot \u00e5 oppn\u00e5 en avtale om atom-nedrustning og til slutt et forbud mot atomv\u00e5pen.\n\nDa det humanit\u00e6re l\u00f8ftet ble lagt fram for generalforsamlingen stemte Nederland \u00abnei\u00bb, og i avstemmingen om \u00e5 igangsette forhandlinger stemte Nederland blankt, mens resten av NATOs medlemsland stemte \u00abnei\u00bb.\n\nNederlands ambassad\u00f8r til Norge, Bea-ten Tusscher, skriver dette i en epost til Faktisk.no:\n\nHun avviser at Nederlands avholdenhet mot \u00e5 stemme for forhandlinger, m\u00e5 tolkes som at Nederland st\u00f8tter l\u00f8ftet som de 127 landene har signert. Nederland har ogs\u00e5 v\u00e6rt tydelige p\u00e5 at de f\u00f8lger NATO-linja om at s\u00e5 lenge det finnes atomv\u00e5pen i verden skal NATO ha atomv\u00e5pen.", "lang": "no"}