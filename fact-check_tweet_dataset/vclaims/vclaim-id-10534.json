{"title": "Czy osobom zarabiaj\u0105cym powy\u017cej 2500z\u0142 przys\u0142uguje 500+?", "subtitle": "Czy osobom zarabiaj\u0105cym powy\u017cej 2500z\u0142 przys\u0142uguje 500+? Sprawdzamy co na ten temat powiedzia\u0142 Ryszard Petru. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-10534", "url": "https://demagog.org.pl/wypowiedzi/czy-osobom-zarabiajacym-powyzej-2500zl-przysluguje-500/", "vclaim": "Podczas I czytania projektu ustawy \u201e500 z\u0142otych na dziecko\u201d przyj\u0119to wniosek o skierowanie projektu wy\u0142\u0105cznie do Komisji Polityki Spo\u0142ecznej i Rodziny. Ze sprawozdania prac Komisji, mo\u017cemy wyczyta\u0107 m.in. wnioski mniejszo\u015bci. Jednym z nich s\u0105 wnioski pos\u0142anki Nowoczesnej Joanny Augustynowskiej. We wniosku nr 6 pose\u0142 proponuje, aby w art. 5 (\u00f3wczesnego projektu) doda\u0107 ust. 5 w brzmieniu: \u201e5. \u015awiadczenie wychowawcze przys\u0142uguje na dziecko nieb\u0119d\u0105ce pierwszym dzieckiem osobom, o kt\u00f3rych mowa w art. 4 ust. 2, je\u017celi doch\u00f3d rodziny w przeliczeniu na osob\u0119 nie przekracza kwoty 2 500,00 z\u0142.\u201d. Z tekstu proponowanego wniosku wynika, \u017ce przyznanie \u015brodk\u00f3w pieni\u0119\u017cnych na ka\u017cde kolejne dziecko by\u0142oby mo\u017cliwe jedynie w sytuacji spe\u0142nienia przez rodzin\u0119 kryterium dochodowego \u2013 nie przekroczenia 2500 z\u0142.\n\nRyszard Petru nie myli si\u0119 r\u00f3wnie\u017c co do przynale\u017cno\u015bci partyjnej pos\u0142\u00f3w g\u0142osuj\u0105cym za ostateczn\u0105 tre\u015bci\u0105 ustawy przekazanej do Senatu, nieuwzgl\u0119dniaj\u0105c\u0105 poprawek proponowanych przez pos\u0142ank\u0119 Joann\u0119 Augustynowsk\u0105. Najwi\u0119ksz\u0105 cz\u0119\u015b\u0107 g\u0142osuj\u0105cych stanowili cz\u0142onkowie PiS \u2013 226 os\u00f3b, wszyscy z obecnych na sali posiedze\u0144. Aby jednak u\u015bci\u015bli\u0107 wypowied\u017a nale\u017cy doda\u0107, \u017ce za przyj\u0119ciem ustawy byli te\u017c wszyscy pos\u0142owie Polskiego Stronnictwa Ludowego, 14 pos\u0142\u00f3w Ruchu Kukiz \u201815, dw\u00f3ch cz\u0142onk\u00f3w Platformy Obywatelskiej oraz 3 pos\u0142\u00f3w niezale\u017cnych.", "lang": "pl"}