{"title": "Quanto piacciono agli europei la burocrazia e le istituzioni Ue?", "subtitle": "", "author": "pagellapolitica.it", "date": null, "vclaim_id": "vclaim-id-31805", "url": "https://pagellapolitica.it/dichiarazioni/8288/quanto-piacciono-agli-europei-la-burocrazia-e-le-istituzioni-ue", "vclaim": "A una prima analisi, il dato di Berlusconi sembrerebbe smentito. Come abbiamo gi\u00e0 notato in passato, lo scorso anno il 62 per cento dei cittadini dell\u2019Ue ha ritenuto positiva l\u2019appartenenza del proprio Paese all\u2019Unione. Inoltre, il 66 per cento degli intervistati ha dichiarato che se messi di fronte alla scelta di rimanere o abbandonare l'Ue (su modello di quanto accaduto nel Regno Unito), deciderebbero di restare.\n\nAnche guardando solo all\u2019Italia, il dato citato da Berlusconi sembrerebbe privo di fondamento. ha ritenuto che l\u2019appartenenza all\u2019Ue sia stato un fattore positivo per il nostro Paese e contestualmente \u00e8 calata la percentuale di coloro che riterrebbero l\u2019uscita l\u2019opzione migliore (dal 22 per cento al 15 per cento).\n\nNel corso dell\u2019intervista, Silvio Berlusconi sembra contestualizzare la sua affermazione. L\u2019ex presidente del Consiglio ha sottolineato quanto sia necessario cambiare l\u2019Europa, che da luogo \u00abdei burocrati di Bruxelles, dall\u2019Europa dirigista, dei ragionieri, delle troppe regole e delle troppe imposizioni deve diventare un'Europa di sviluppo, con una politica migratoria comune e militarmente forte, che possa unificare l\u2019Occidente per resistere alla sfida egemonica con l\u2019impero cinese\u00bb (min. 2\u2019 30\u2019\u2019).\n\nInterpretando quindi la sua dichiarazione, sembrerebbe che secondo Berlusconi l\u2019\u00abantipatia\u00bb dei cittadini non sia contro l'Unione di per s\u00e9, quanto piuttosto verso la sua burocrazia e i meccanismi di esercizio del potere. Anche in questo caso, per scoprire se le cose stanno davvero cos\u00ec, possiamo consultare il .\n\nSecondo gli ultimi rilevamenti, tra aprile e settembre 2018 in tutti gli Stati (eccezion fatta per l\u2019Ungheria e la Croazia) sono aumentati i cittadini che ritengono che l\u2019Unione stia andando nella direzione sbagliata. In Romania \u00e8 stato registrato un aumento di 15 punti percentuali (pari al 41 per cento degli intervistati), in Francia, Germania e Slovenia di 13 punti percentuali (pari, rispettivamente, al 59 per cento, al 52 per cento e al 42 per cento degli intervistati). L\u2019insoddisfazione \u00e8 poi aumentata di 10 punti percentuali nei Paesi Bassi (44 per cento) e di 9 in Belgio (61 per cento), Italia (58 per cento) e Regno Unito (54 per cento).\n\nL\u2019analisi del dato mostra come il motivo di questa sfiducia non sia direttamente collegato a fattori economici. Non esiste, infatti, nessuna correlazione statistica tra le opinioni espresse circa la \u201cdirezione\u201d che l\u2019Unione ha preso e il Prodotto interno lordo dei diversi Stati membri. Secondo quanto analizzato dall'Eurobarometro, non esiste nemmeno una connessione tra il percorso intrapreso dall\u2019Ue e le percezioni dei suoi cittadini circa le disuguaglianze sociali.\n\nUn\u2019indagine approfondita di questo dato evidenzia, infatti, che tra aprile e settembre 2018 in 16 dei 28 Stati membri sono diminuiti i cittadini che credono che la propria voce conti all'interno dell\u2019Unione. L\u2019Italia rientra tra i Paesi in cui la tendenza negativa \u00e8 maggiormente pronunciata: il 72 per cento degli intervistati (in crescita di 11 punti percentuali rispetto a sei mesi prima) crede che la propria voce all\u2019interno dell\u2019Unione conti di meno meno. Risultati simili sono stati registrati per il Portogallo (+ 9 punti percentuali), per la Romania (+ 8 punti) e per la Grecia (+ 7 punti).\n\nRiguardo l\u2019immagine del Parlamento europeo, una delle principali istituzioni Ue insieme a Consiglio e Commissione, si registra una sostanziale freddezza dei cittadini nei suoi riguardi: il 43 per cento degli intervistati ne ha una opinione \u201cneutrale\u201d, il 32 per cento \u201cpositiva\u201d e il 21 per cento \u201cnegativa\u201d.\n\nSe invece, come sembra emergere dal resto dell\u2019intervista, si intende per \u00abantipatia\u00bb una certa insoddisfazione verso le strutture burocratiche e istituzionali dell\u2019Unione, lo scenario cambia leggermente. Senza mai superare, in media, il 50 per cento degli intervistati, sono per\u00f2 numerosi i cittadini europei che credono che la propria voce all\u2019interno dell\u2019Ue non conti (47 per cento) e altrettanti quelli che hanno in media una visione neutrale (43 per cento) o negativa (21 per cento) verso il Parlamento Ue e il suo operato. In entrambi i casi, per\u00f2, i valori medi mostrano scenari differenti se analizzati a livello nazionale.", "lang": "it"}