{"title": "Nei, det er ikke stort sett ikke-demokratier som p\u00e5tar seg oppgaven med \u00e5 arrangere OL", "subtitle": "Siden 2010 har det kommet 25 OL-s\u00f8knader, hvorav 5 er fra ikke-demokratier.", "author": "www.faktisk.no", "date": null, "vclaim_id": "vclaim-id-22299", "url": "https://www.faktisk.no/faktasjekker/Yo8/nei-det-er-ikke-stort-sett-ikke-demokratier-som-patar-seg-oppgaven-med-a-arrangere-ol", "vclaim": "S\u00f8ndag 11. februar publiserte nyhetsbyr\u00e5et NTB et intervju med kulturminister Trine Skei Grande (V). Som kulturminister er det Grande som har ansvaret for regjeringens idrettspolitikk. I intervjuet uttrykker ministeren bekymring for at det er f\u00e5 demokratiske land som \u00f8nsker \u00e5 arrangere OL. Til nyhetsbyr\u00e5et sa hun f\u00f8lgende:\n\nNTBs intervju med ministeren ble sitert i flere lokal- og regionalaviser, samt av VG, NRK og Dagbladet. iTroms\u00f8s kommentator Egon Holstad har ogs\u00e5 skrevet en kritisk kommentar om ministerens utspill. P\u00e5standen vi skal se n\u00e6rmere p\u00e5 i denne faktasjekken er f\u00f8lgende del av sitatet over:\n\nStemmer det at det stort sett er ikke-demokratier som p\u00e5tar seg oppgaven med \u00e5 arrangere OL?\n\nKulturdepartementets kommunikasjonssjef Hanne Gj\u00f8rtz forteller at Grande baserer sin p\u00e5stand p\u00e5 ulike avisoppslag. Hun trekker frem to saker fra Aftenposten. Den ene handler om at Innsbruck (\u00d8sterrike) sier nei til \u00e5 s\u00f8ke om \u00e5 bli OL-by i 2026 . Den dreier seg i stor grad om det samme.\n\nI den f\u00f8rste artikkelen blir det gjort et poeng ut av at dette skaper hodebry for IOC, fordi IOC-president Thomas Bach har sagt at han \u00f8nsker at et tradisjonelt vintersportsland skal arrangere OL etter 2022.\n\nI samme artikkel fremg\u00e5r det imidlertid ogs\u00e5 at demokratiene Sveits, Canada og Japan har uttrykt \u00f8nske om \u00e5 arrangere lekene. I tillegg har Kasakhstan, som ikke er et demokrati, og Tyrkia meldt sin interesse. I senere \u00e5r er det flere som har stilt sp\u00f8rsm\u00e5l ved om Tyrkia er et reelt demokrati, for eksempel hos , og .\n\nGj\u00f8rtz presiserer at ministerens uttalelse utelukkende dreier seg om vinter-OL. Det fremg\u00e5r imidlertid ikke av selve p\u00e5standen. Gj\u00f8rtz skriver at flere land trakk seg underveis i IOCs s\u00f8knadsprosess for vinterlekene 2022, og at de til slutt stod igjen med Kina og Kasakhstan.\n\nDet er rimelig \u00e5 tolke at kulturministerens utspill gjelder for den senere tid. Derfor ser vi f\u00f8rst n\u00e6rmere p\u00e5 hvilke land som har vunnet frem med sin s\u00f8knad fra og med 2010. Her inkluderer vi ogs\u00e5 fremtidige OL, der arrang\u00f8rland er avklart. I oppramsingen under er vinter-OL markert med fet skrift:\n\nFor \u00e5 vurdere hvilke av disse landene som er demokratier, tar vi utgangspunkt i The Economist Intelligence Units . Indeksen tar sikte p\u00e5 \u00e5 m\u00e5le graden av demokrati i 167 forskjellige land. Den baserer seg p\u00e5 60 ulike indikatorer, der man blant annet ser p\u00e5 mangfold, borgerrettigheter og politisk kultur.\n\nVi regner land som demokratier, dersom de er blant landene demokratiindeksen gir status som \u00abfull democracy\u00bb (fullt demokrati) eller \u00abflawed democracy\u00bb (mangelfullt demokrati). Til sammen omfatter disse kategoriene 115 av de 167 rangerte nasjonene. De to \u00f8vrige kategoriene er \u00abHybrid regime\u00bb (hybridregime) og \u00abAuthoritarian\u00bb (autorit\u00e6rt regime).\n\nTil sammen er ni vertsnasjoner fra 2010 til 2028 avklart. Hvem som skal arrangere vinter-OL i 2026 er fortsatt ikke bestemt. Av de ni olympiske lekene der vertsnasjonen er bestemt, er to tildelt land med fullt demokrati (Canada og Storbritannia), fem tildelt mangelfulle demokratier (Brasil, S\u00f8r-Korea, Japan, Frankrike og USA) og to tildelt land med autorit\u00e6re regimer (Russland og Kina).\n\nDersom vi utelukkende skal se p\u00e5 vinter-OL er to tildelt demokratier, mens to er tildelt autorit\u00e6re regimer.\n\nI p\u00e5standen vi faktasjekker bruker Grande formuleringen \u00abtar p\u00e5 seg\u00bb. Det er mulig \u00e5 tolke ministeren slik at dette ikke bare gjelder landene som arrangerer OL, men ogs\u00e5 de som s\u00f8ker om \u00e5 f\u00e5 gj\u00f8re det. Faktisk.no har derfor laget en oversikt som ogs\u00e5 inkluderer s\u00f8kere.\n\nVi har her avgrenset oss til kandidater som det har v\u00e6rt mulig \u00e5 stemme p\u00e5 under IOC-m\u00f8tene, der medlemslandene velger vertsnasjon. I mange tilfeller har flere land v\u00e6rt involvert i s\u00f8knadsprosessen tidligere i prosessen. Noen har trukket seg, mens andre er blitt forkastet underveis.\n\nI perioden 2010 til 2028 har det blitt stemt over 25 ulike OL-s\u00f8knader. Fem av disse s\u00f8knadene har kommet fra ikke-demokratier.\n\n5 av 25 er 20 prosent. Det er langt unna formuleringen om at det er \u00abstort sett\u00bb ikke-demokratier som \u00f8nsker \u00e5 arrangere OL. For bare vinter-OL er det kommet 11 s\u00f8knader siden 2010. Tre av disse er fra ikke-demokratier. 3 av 11 er 27 prosent. Det er ogs\u00e5 langt unna formuleringen \u00abstort sett\u00bb.\n\nKanskje Grande sikter til en utvikling som starter enda senere enn 2010? Hvis man starter opptellingen i 2014, og bare tar for seg vinter-OL, er det fortsatt flest s\u00f8knader fra demokratier (5 av 8). Det er det ogs\u00e5 hvis man starter opptellingen fra og med 2018 (3 av 5). Det er imidlertid riktig at det kun var ikke-demokratier som s\u00f8kte om \u00e5 f\u00e5 OL i 2022 (Kina og Kasakhstan).\n\nMen det gir ikke dekning for en generell p\u00e5stand om at det \u00abstort sett\u00bb er ikke-demokratier som p\u00e5tar seg arrang\u00f8ransvaret.\n\nMens sommer-OL i 2028 skal arrangeres i Los Angeles i USA, er vertsnasjonen for vinter-OL i 2026 fortsatt ikke bestemt. For \u00e5 f\u00e5 s\u00f8knaden for 2026 vurdert av IOC, m\u00e5 man melde seg p\u00e5 i en s\u00e5kalt dialogprosess innen 31. mars 2018. Dr\u00f8yt \u00e9n og en halv m\u00e5ned f\u00f8r fristen utl\u00f8per er en del av prosessen: Sveits, Japan, Sverige og Canada. Samtlige av disse er demokratier.", "lang": "no"}