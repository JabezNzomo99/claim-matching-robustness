{"title": "Meloni era davvero favorevole a uno \u201cSvuota-carceri\u201d 10 anni fa?", "subtitle": "", "author": "pagellapolitica.it", "date": null, "vclaim_id": "vclaim-id-53947", "url": "https://pagellapolitica.it/dichiarazioni/8554/meloni-era-davvero-favorevole-a-uno-svuota-carceri-10-anni-fa", "vclaim": "Dai beneficiari della misura, sempre in base a quanto gi\u00e0 prevedeva la normativa del 2010, sono escluse alcune categorie di condannati, come quelli per reati considerati gravi (cosiddetti \u201costativi\u201d), i delinquenti abituali, pericolosi e quelli senza un domicilio adeguato dove scontare la pena. Il \u201cCura Italia\u201d ha aggiunto a questo elenco anche i detenuti coinvolti nelle sommosse carcerarie successive al 7 marzo.\n\nLe novit\u00e0 sono sostanzialmente due, entrambe di natura procedurale, e hanno lo scopo di velocizzare il procedimento di esame delle domande da parte dei detenuti di esecuzione della pena presso il proprio domicilio.\n\nIn primo luogo, rispetto a quanto previsto dalla legge del 2010, ora un istituto penitenziario non deve pi\u00f9 comunicare al magistrato di sorveglianza un rapporto sulla condotta tenuta da un detenuto durante la detenzione, ma deve indicare il luogo esterno di detenzione e soprattutto deve decidere autonomamente se il detenuto in questione \u00e8 idoneo ai domiciliari. Questo \u00e8 stato deciso dal governo per \u00abnon gravare, in questo momento di estrema complicazione, l\u2019amministrazione penitenziaria di compiti e attivit\u00e0 onerosi\u00bb, che in concreto hanno l\u2019effetto di allungare i tempi.\n\nsi tratta \u00abdi due presupposti che limitano l\u2019utilizzo dell\u2019istituto e che in questa fase di urgenza sono di complesso accertamento\u00bb. Di nuovo insomma, si sono eliminati alcuni ostacoli procedurali per velocizzare i tempi.\n\nCome spiega un dossier del Parlamento sul decreto \u201cCura Italia\u201d, la legge del 2010 era stata pensata \u00abper far fronte alla situazione di sovraffollamento carcerario\u00bb (una situazione dunque simile a quella attuale) e aveva \u00abintrodotto il \u201cnuovo\u201d istituto penitenziario costituito dalla esecuzione nel domicilio delle pene detentive non superiori a un anno\u00bb.\n\nMa qual \u00e8 stato il ruolo di Meloni in questo processo normativo? Davvero questa norma del 2010, che nei fatti ha un effetto \u201cSvuota-carceri\u201d tanto che alcuni avvocati la chiamano \u00abindultino\u00bb, \u00e8 stata sostenuta e approvata dalla leader di Fratelli d\u2019Italia?\n\nAll\u2019epoca, alla guida del Paese c\u2019era il governo Berlusconi IV, di cui Meloni era ministra della Giovent\u00f9.Come abbiamo visto sopra, la legge del novembre 2010 \u00e8 stata poi modificata con un decreto-legge a dicembre 2011.\n\nIn quella data, al governo non c\u2019era pi\u00f9 Silvio Berlusconi, ma Mario Monti, alla guida da oltre un mese di un esecutivo tecnico, supportato in Parlamento anche dal Popolo della Libert\u00e0, di cui faceva parte Meloni (che avrebbe poi lasciato il PdL a dicembre 2012). Il decreto di dicembre 2011 \u00e8 stato poi convertito in legge dal Parlamento a febbraio 2012.\n\nIl via libero definitivo della Camera \u00e8 in realt\u00e0 arrivato qualche giorno dopo, il 14 febbraio 2012, dopo che l\u2019Aula aveva finito di votare su alcuni ordini del giorno relativi al testo di conversione in legge. Anche in quell\u2019occasione Meloni era stata assente.\n\nDunque \u00e8 vero che la legge del novembre 2010 era stata adottata dall\u2019allora governo Berlusconi, con Meloni ministra. Tuttavia le modifiche avvenute nel 2011, che avevano aumentato da 12 a 18 mesi il periodo di pena residua scontabile nel proprio domicilio, erano state introdotte prima per decreto-legge dal neo-insediato governo Monti (supportato all\u2019inizio dal PdL di Meloni, ma senza ministri: l\u2019esecutivo era infatti \u201ctecnico\u201d), e poi convertito in legge a febbraio 2012, senza i voti di Meloni e di altri membri di spicco del PdL.\n\nLe nuove misure per le detenzioni domiciliari previste dal governo Conte II poggiano, secondo Morani, su un provvedimento che \u00abnasce nel 2010 quando la Meloni era ministro\u00bb e che \u00e8 stato modificato nel 2011, \u00abcon il voto favorevole del Popolo della Libert\u00e0, l\u2019allora partito dell\u2019onorevole Meloni\u00bb.\n\nAbbiamo verificato e la ricostruzione dei fatti \u00e8 sostanzialmente corretta, al netto di un\u2019imprecisione.\n\n\u00c8 vero che il decreto \u201cCura Italia\u201d si limita, da un punto di vista sostanziale, a ribadire quanto gi\u00e0 previsto da una norma del 2010, adottata dal governo (Berlusconi IV) di cui Meloni era ministra. Le differenze sono infatti soprattutto procedurali e hanno lo scopo di velocizzare i tempi in un momento di emergenza.\n\n\u00c8 poi vero che la legge del novembre 2010 \u00e8 stata modificata (l\u2019aumento da 12 a 18 mesi della pena residua che si pu\u00f2 scontare a casa propria col braccialetto elettronico) a dicembre 2011 con un decreto del governo Monti, che era supportato dal PdL.\n\n\u00c8 poi vero anche che questo decreto \u00e8 stato convertito in legge dal Parlamento a febbraio 2012, con i voti del PdL, di cui Meloni faceva parte. Tuttavia, e qui sta l\u2019imprecisione di Morani, nella votazione decisiva alla Camera Meloni era assente, cos\u00ec come molti altri parlamentari del suo partito.", "lang": "it"}