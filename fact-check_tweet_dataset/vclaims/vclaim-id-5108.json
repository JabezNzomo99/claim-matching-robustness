{"title": "A che et\u00e0 si va in pensione in Grecia e in Germania?", "subtitle": "", "author": "pagellapolitica.it", "date": null, "vclaim_id": "vclaim-id-5108", "url": "https://pagellapolitica.it/dichiarazioni/5997/a-che-eta-si-va-in-pensione-in-grecia-e-in-germania", "vclaim": "Sia in Grecia che in Germania l'et\u00e0 legale del pensionamento ha sub\u00ecto recentemente delle modifiche. In Germania la soglia per andare in pensione era 65 anni fino al 2012, quando \u00e8 cominciata ad aumentare gradualmente (l'obiettivo \u00e8 arrivare a 67 nel 2032). Nel 2014 il governo ha introdotto per\u00f2 una riforma che ha abbassato a 63 anni la soglia per coloro che avevano 45 anni di contributi. In Grecia l'et\u00e0 della pensione \u00e8 stata aumentata a 67 anni ma, poich\u00e8 permanevano numerose esenzioni, tra i punti chiave dei negoziati c'era proprio quello di assicurare che l'et\u00e0 pensionabile fosse 67 anni entro il 2022.\n\nPi\u00f9 delle definizioni legali in questo caso ci interessa considerare l'et\u00e0 in cui concretamente in media i lavoratori si ritirano dal lavoro. Per varie ragioni (incentivi fiscali, il proprio stato di salute o la situazione del mercato del lavoro) nella maggior parte dei Paesi Ocse il lavoratore medio va in pensione prima dell'et\u00e0 legale. l'Ocse l'et\u00e0 media reale del pensionamento nel periodo 2007-2012 era 61,9 anni per gli uomini greci e 60,3 per le donne greche. I tedeschi \"durano\" sul lavoro poco pi\u00f9 di due mesi in pi\u00f9 (62,1 anni) mentre le tedesche vanno in pensione oltre un anno dopo le greche, in media (61,6 anni). La dichiarazione di Di Battista \u00e8 quindi sostanzialmente vera per gli uomini ma imprecisa per le donne.\n\nscenarieconomici.it: Abbiamo quindi contattato l'Ocse da cui sono tratti i dati che abbiamo succitato noi, per verificare alcune informazioni; di seguito in corsivo riprendiamo le nostre domande e in stampatello riassumiamo le risposte di un portavoce dell'istituto.\n\u2022 None E' possibile che con le riforme attuate dal 2012 la forchetta tra Grecia e Germania si sia assottigliata? Questa \u00e8 una domanda molto difficile a cui rispondere, secondo gli esperti Ocse. L'et\u00e0 legale della pensione \u00e8 aumentata in Grecia ma l'alta disoccupazione ha incoraggiato molti a optare per un pre-pensionamento, ed \u00e8 quindi troppo presto per conoscere l'effetto netto. In Germania d'altro canto l'introduzione della possibilit\u00e0 di andare in pensione a 63 anni (condizionale sull'avere 45 anni di contributi) abbasser\u00e0 l'et\u00e0 effettiva di pensionamento ma probabilmente in maniera molto limitata. Complessivamente gli sviluppi del mercato del lavoro (buoni in Germania, negativi in Grecia) avranno probabilmente un impatto pi\u00f9 grande sull'et\u00e0 effettiva di pensionamento delle modifiche dell'et\u00e0 legale di pensionamento.\n\nChiudiamo l'analisi sostenendo che non vi \u00e8 grande differenza tra l'et\u00e0 effettiva di pensionamento degli uomini tedeschi e greci. Non \u00e8 per\u00f2 preciso dire, come fa Di Battista, che \u00e8 \"esattamente\" la stessa, anche se, soprattutto per gli uomini, poco ci manca. Un \"C'eri quasi\" per la prima parte e \"N\u00ec\" per la seconda ci portano a dare complessivamente \"C'eri quasi\" al deputato pentastellato.", "lang": "it"}