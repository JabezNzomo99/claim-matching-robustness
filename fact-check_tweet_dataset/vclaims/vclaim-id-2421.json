{"title": "Nei, det er ikke innlysende at 9/11 var en eksplosjon", "subtitle": "Avisa Ny Tid viderebringer ukritisk en konspirasjonsteori om at de tre skyskraperne som raste sammen 11. september 2001, ble utsatt for kontrollerte sprengninger.", "author": "www.faktisk.no", "date": null, "vclaim_id": "vclaim-id-2421", "url": "https://www.faktisk.no/faktasjekker/gXM/nei-det-er-ikke-innlysende-at-911-var-en-eksplosjon", "vclaim": "P\u00e5 sin f\u00f8rsteside 14. september har m\u00e5nedsavisen Ny Tid en hovedsak med tittelen \u00abInnlysende at 9/11 var en eksplosjon\u00bb. I ingressen st\u00e5r det:\n\nI tillegg til egne abonnenter, blir Ny Tid distribuert som et innstikk til Klassekampen, som har rundt 20 000 abonnenter.\n\nIf\u00f8lge b\u00e5de VG og Morgenbladet skal Klassekampen n\u00e5 vurdere samarbeidet med Ny Tid. Ansvarlig redakt\u00f8r i Klassekampen, Bj\u00f8rgulv Braanen, sier f\u00f8lgende til Morgenbladet:\n\nOgs\u00e5 i lederartikkelen i dagens Ny Tid omtales 11. september og konspirasjonsteorier. Ansvarlig redakt\u00f8r i Ny Tid, Truls Lie, skriver f\u00f8lgende om sin egen opplevelse av \u00e5 dele en konspirasjonsteori p\u00e5 sosiale medier:\n\nI Dagens N\u00e6ringsliv-saken Lie viser til, er han sitert p\u00e5 at han \u00abmener 11. september sannsynligvis var en kontrollert sprengning\u00bb. Avisen omtalte p\u00e5standen etter at Faktisk.no faktasjekket en artikkel Lie hadde delt p\u00e5 Twitter og Facebook. P\u00e5standen om at en d\u00f8ende CIA-agent innr\u00f8mmet at han var med p\u00e5 \u00e5 sprenge World Trade Center 7 11. september 2001, ble vurdert som faktisk helt feil.\n\nArtikkelen om 11. september er skrevet av Ted Walter, som if\u00f8lge Ny Tid er direkt\u00f8r for strategi og utvikling i Architects & Engineers for 9/11 Truth (AE911 Truth).\n\nDen norske avisa beskriver AE911 Truth som \u00aben nonprofit organisasjon som representerer mer enn 2900 arkitekter og ingeni\u00f8rer\u00bb. Organisasjonen har som m\u00e5l \u00e5 f\u00e5 en ny granskning av hva som skjedde da tvillingt\u00e5rnene og World Trade Centers bygning nummer 7 raste sammen.\n\nOrganisasjonen mener \u00e5 ha bevis for at det ikke var terroristenes fly og brannene som oppsto, som fikk bygningene til \u00e5 rase. If\u00f8lge AE911 Truth var den egentlige \u00e5rsaken \u00aben kontrollert sprengning ved bruk av eksplosiver\u00bb. Det er denne teorien Ted Walter helt uten kritiske sp\u00f8rsm\u00e5l f\u00e5r utbrodere i Ny Tid, 16 \u00e5r etter det at st\u00f8rste terrorangrepet p\u00e5 amerikansk jord fant sted.\n\nTed Walter er ikke selv arkitekt eller ingeni\u00f8r. If\u00f8lge LinkedIn-profilen hans har han en mastergrad i \u00abpublic policy\u00bb. Walter har ogs\u00e5 skrevet boken \u00abBeyond Misinformation: What Science Says About the Destruction of World Trade Center Buildings 1, 2, and 7\u00bb.\n\nFaktisk.no har v\u00e6rt i kontakt med Walter. Han skriver f\u00f8lgende i en e-post:\n\nEtter 11. september 2001 har det versert et utall konspirasjonsteorier om hva som egentlig skjedde da 2753 mennesker mistet livet i New York. Samme dag ble 184 personer drept da et fly fl\u00f8y inn i Pentagon, og 40 personer mistet livet da et annet fly styrtet i en \u00e5ker i Pennsylvania.\n\nF\u00f8derale myndigheter i USA har gjennomf\u00f8rt flere granskninger, blant annet n\u00f8detaten FEMA's Building Performance Study, som kom i 2002. The National Institute of Standards and Technology (NIST) kom med rapporter b\u00e5de i 2005 og 2008.\n\nFelles for disse er at de konkluderer med at de tre bygningene raste sammen som f\u00f8lge av flyene som ble styrtet i dem og brannene som oppsto. AE911 Truth mener imidlertid at det finnes en lang rekke beviser for at det ikke stemmer. P\u00e5 hjemmesiden sin skriver organisasjonen:\n\nI Ny Tids artikkel avvises konklusjonene i NISTs offisielle gransking. I stedet p\u00e5st\u00e5s det at bygningene sannsynligvis ble revet i kontrollerte sprengninger. Walter p\u00e5st\u00e5r at det brannfremmende materialet termitt eller nanotermitt ble brukt. I Ny Tid skriver Walter:\n\nRichard Fruehan er professor i metallurgi ved Carnegis Mellon universitet. Han mener det slett ikke trenger \u00e5 v\u00e6re mystisk at det er funnet rester av termitt i ruinhaugen. Det trenger ikke \u00e5 ha stammet fra eksplosiver. I boka \u00abDebunking 9/11 myths\u00bb, skrevet av David Dunbar og Brad Reagan fra tidsskriftet Popular Mechanics, sier Freuhan f\u00f8lgende:\n\nI boka, som ble utgitt i 2007, tar forfatterne for seg mange av konspirasjonsteoriene som florerer rundt terrorhandlingen.\n\nDe to peker p\u00e5 at det var store mengder smeltet aluminium i de brennende skyskraperne. Vinduskonstruksjonene var av aluminium og flykroppene til de to flyene som startet brannene, besto av 80 prosent aluminium.\n\nBare i World Trade Center II, ett av de to tvillingt\u00e5rnene, var det 63 tonn aluminium fra flykroppen til United Airlines-flyet. Det brennende flydrivstoffet gjorde at temperaturen i t\u00e5rnene var p\u00e5 over tusen grader. Aluminium smelter ved 660 grader celsius.\n\nFor at teorien med en kontrollert sprengning skal ha noe for seg, m\u00e5 sprengstoffet ha blitt plassert i de tre bygningene p\u00e5 forh\u00e5nd.\n\nIf\u00f8lge NIST vil det kreve 0,13 kilo termitt for \u00e5 smelte \u00e9n kilo st\u00e5l opp til punktet hvor st\u00e5let knekker sammen. Flere tonn med termitt m\u00e5tte alts\u00e5 ha blitt utplassert fra f\u00f8r. I tillegg m\u00e5tte hvert enkelt sprengpunkt ha blitt bundet med kabel, og termitten m\u00e5tte v\u00e6rt i direkte kontakt med den b\u00e6rende konstruksjonen i bygget.\n\nEt sentral teori i Ny Tids artikkel er at eiendomsutviklereen Larry Silverstein, som leide World Trade Center 7 fra New Yorks havnevesen, var i samtaler med forsikringsselskapet sitt da flammene herjet som verst 11. september. Ny Tid henviser til en tv-dokumentar fra 2002 der Silverstein sier f\u00f8lgende:\n\nKonspirasjonsteoretikere har ment at Silverstein ved \u00e5 si \u00abpull it\u00bb ga tillatelse til en kontrollert riving av den 49 etasjer h\u00f8ye bygningen World Trade Center 7.\n\nI \u00abDebunking 9/11 myths\u00bb g\u00e5r Dunbar og Reagan ogs\u00e5 i rette med denne teorien. De har intervjuet en rekke rivingseksperter, som sier at de aldri har h\u00f8rt uttrykket \u00abpull it\u00bb bli brukt om \u00e5 rive en bygning. Blant annet sier Mark Loizeaux i Controlled Demolition Inc. at det eneste tilfellet der han kan se for seg at begrepet brukes om \u00e5 rive en bygning, er der mindre strukturer delvis blir kuttet, mens store maskiner trekker strukturen over ende ved bruk av st\u00e5lkabler.\n\nI boka skriver de derimot at \u00abpull it\u00bb er et vanlig uttrykk blant brannmenn, og det omhandler det \u00e5 trekke seg ut fra brennende bygninger. Silverstein har selv forklart hva han mente med uttalelsen, og bekrefter at han mente at brannmennene m\u00e5tte trekke seg ut.\n\nEn sentral kilde i Walters Ny Tids artikkel er Steven Jones, som omtales som fysiker. Han st\u00e5r oppf\u00f8rt som forfatter av artikkelen \u00abActive Thermitic Material Discovered in Dust from the 9/11 World Trade Center Catastrophe\u00bb. Artikkelen er publisert av Open Chemical Physics Journal, som utgir seg for \u00e5 v\u00e6re et vitenskapelig tidsskrift, med Bentham Science som utgiver.\n\nForretningsmodellen til tidsskriftet er imidlertid en helt annen enn hva som er vanlig for anerkjente vitenskapelige tidsskrifter. Anerkjente tidsskrifter tar ofte en h\u00f8y abonnementspris. Bentham tilbyr artiklene sine gratis, og forfatterne m\u00e5 betale for \u00e5 f\u00e5 stoffet sitt publisert der.\n\nNiels Harrit, en dansk 9/11-skeptiker, st\u00e5r oppf\u00f8rt som en av medforfatterne til Steven Jones. Harrit fastholder at artikkelen er gjennomg\u00e5tt og kontrollert av to andre forskere p\u00e5 feltet f\u00f8r den ble publisert. Han sier han vet hvem de er, men nekter \u00e5 oppgi navnene p\u00e5 de to n\u00e5r han blir konfrontert av det danske nettstedet Videnskap.dk.\n\nRedakt\u00f8ren av Open Chemical Physics Journal, Marie-Paule Pileni, trakk seg i protest etter at Jones' og Harrits artikkel om 11. september ble publisert. Til Videnskab.dk sier Pileni f\u00f8lgende:\n\nPileni er til daglig professor ved Universit\u00e9 Pierre et Marie Curie i Frankrike, med nanomaterialer som spesialomr\u00e5de.\n\nI 2009 var doktorgradsstudentene Phillip Davis og Kent Anderson, ved henholdsvis Cornell University og anerkjente New England Journal of Medicine, blitt lei av det de oppfattet som vitenskapelig s\u00f8ppelpost fra Bentham. De bestemte seg for \u00e5 kj\u00f8re en test.\n\nVed hjelp av et dataprogram fikk de generert en tekst som var grammatisk korrekt - og fullstendig meningsl\u00f8s. De skrev at de var forskere ved Center for Research in Applied Phrenology (CRAP) og sendte inn teksten til Bentham. Fire m\u00e5neder senere fikk de til svar at eksterne forskere hadde gjennomg\u00e5tt artikkelen, og at den var antatt. Dersom de betalte 800 dollar til en konto i De forente arabiske emirater skulle artikkelen bli publisert.\n\nI en e-post til New Scientist skrev Mahmood Alam, direkt\u00f8r for publisering i Bentham, dette:\n\nEn annen kilde i Ny Tids artikkel er Michael Ketcham. Han fremstilles som en tidligere ansatt i NIST som har g\u00e5tt ut mot sin tidligere arbeidsplass. Det er riktig at Ketcham jobbet i NIST, men han er utdannet som utvikler av iPhone-apper med en mastergrad i matematikk og jobbet som visualiseringsprogramerer i NIST.\n\nKetcham hadde ingen rolle i 11. september-granskingen, og har ingen bakgrunn fra verken konstruksjonsteknikk eller fysikk. Ketcham skriver selv at han har informasjonen fra en tv-dokumentarer, og at det var denne informasjonen som fikk ham til \u00e5 tvile p\u00e5 sin tidligere arbeidsgiver.", "lang": "no"}