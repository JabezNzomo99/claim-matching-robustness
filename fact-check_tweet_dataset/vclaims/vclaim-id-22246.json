{"title": "Man kan ikke fastsl\u00e5 at Norge fra 1995 til 2016 hadde st\u00f8rre nettoinnvandring enn USA noen gang har hatt etter 1865", "subtitle": "USA registrerer ikke nettoinnvandring og beregninger fra Verdensbanken g\u00e5r ikke lenger tilbake enn til 1962.", "author": "www.faktisk.no", "date": null, "vclaim_id": "vclaim-id-22246", "url": "https://www.faktisk.no/faktasjekker/PEv/man-kan-ikke-fastsla-at-norge-fra-1995-til-2016-hadde-storre-nettoinnvandring-enn-usa-noen-gang-har", "vclaim": "Justis-, beredskaps- og innvandringsminister Sylvi Listhaug (Frp) var torsdag 1. februar i NRKs Politisk kvarter for \u00e5 debattere innvandringspolitikk med Arbeiderpartiets innvandringspolitiske talsperson Masud Gharahkhani. Gharahkhanis poeng var at Arbeiderpartiet har lange tradisjoner for en streng innvandringspolitikk og han viste til partiet innf\u00f8rte i 1975.\n\nTil dette svarte Listhaug at f\u00e5 vesteuropeiske land har hatt en s\u00e5 stor befolkningsvekst som Norge, og at andelen majoritetsbefolkning i Norge er redusert mer enn andre steder. For \u00e5 konkretisere omfanget av innvandringen til Norge i nyere tid, sa Listhaug f\u00f8lgende:\n\nListhaug oppga ikke noen kilde for opplysningene, men rundt fire minutter senere i sendingen sa hun dette:\n\nKort tid etter publiserte hun et der hun skrev mer eller mindre det samme.\n\nInnlegget er delt over 590 ganger. Listhaug viser i innleggsteksten til boken \u00abDet internasjonale gjennombruddet\u00bb av Terje Tvedt. P\u00e5 sp\u00f8rsm\u00e5l fra Faktisk.no bekrefter hennes r\u00e5dgiver Espen Teigen at Tvedts bok er kilde for opplysningene. Og ganske riktig, p\u00e5 side 209 i den elektroniske utgaven av boken st\u00e5r f\u00f8lgende:\n\nI boken er det ingen kildehenvisning til denne p\u00e5standen. Borgerkrigen startet for \u00f8vrig i 1861, ikke i 1860.\n\nTorsdag 1. februar spurte Faktisk.no historieprofessor Terje Tvedt ved Universitetet i Bergen hva som er hans kildegrunnlag for sammenlikningen med USA. Tvedt har forel\u00f8pig ikke svart p\u00e5 dette sp\u00f8rsm\u00e5let.\n\nSammenligningen med India og USA var et sentralt poeng i Sylvi Listhaugs beskrivelse for \u00e5 illustrere tilstanden i Norge. Listhaug fremmet p\u00e5standene b\u00e5de p\u00e5 Politisk kvarter p\u00e5 NRK, samt for over 140 000 f\u00f8lgere p\u00e5 Facebook.\n\nI og med at p\u00e5standene fremmet av Sylvi Listhaug og Terje Tvedt er innholdsmessig like, er dette en faktasjekk av b\u00e5de Listhaug og Tvedt. B\u00e5de i innlegget og i boken er disse to faktuelle p\u00e5standene fremmet etter hverandre:\n\u2022 I perioden 1995 til 2016 har vi relativt sett, hatt en st\u00f8rre nettoinnvandring enn USA noen gang hadde etter borgerkrigen, 1860-1865.\n\nDen f\u00f8rste p\u00e5standen har vi faktasjekket og konkludert med at er helt feil:\n\nI denne faktasjekken skal vi unders\u00f8ke riktigheten av den andre p\u00e5standen.\n\nAller f\u00f8rst kan vi se p\u00e5 hvor stor nettoinnvandringen i Norge var i \u00e5rene 1995 til 2016. Nettoinnvandring er innvandring til minus utvandring fra et land.\n\nNettoinnflyttingen til Norge for \u00e5rene 1995 til 2016 var p\u00e5 573 371 personer, viser tall fra SSB. Dette er utenlandske statsborgere som har flyttet til Norge, minus utenlandske statsborgere som har flyttet ut.\n\nListhaug og Tvedt p\u00e5st\u00e5r at denne nettoinnvandringen til Norge var st\u00f8rre enn nettoinnvandringen til USA i noen periode etter den amerikanske borgerkrigen, som varte fra 1860 til 1865. Stemmer det?\n\nDet amerikanske sikkerhetsdepartementet (Department of Homeland Security) har n\u00f8yaktige tall over hvor mange innvandrere USA har tatt imot \u00e5rlig, tilbake til 1820.\n\nProblemet med disse tallene er at de viser bruttoinnvandring, alts\u00e5 alle som flyttet til USA, uten \u00e5 trekke fra alle de som har flyttet ut av USA. B\u00e5de Listhaug og Tvedt har tydelig presisert at de viser til nettoinnvandring.\n\nDet er ikke unaturlig \u00e5 forholde seg til nettoinnvandring. SSB skriver dette i en rapport fra 2012:\n\nEn del av dem som en gang innvandret til USA, har reist tilbake til hjemlandet eller videre til andre land. Professor Jan Eivind Myhre ved Universitetet i Oslo sier at tallene her er usikre, men at det har blitt ansl\u00e5tt at rundt 20 prosent av utvandrerne fra Norge returnerte.\n\nProfessor Odd Lovoll ved St.Olaf University i Minnesota i USA, viser til den amerikanske immigrasjonskommisjonens rapport fra 1911. Av den fremg\u00e5r det at andelen som returnerte fra USA varierer b\u00e5de i tid og fra folkegruppe til folkegruppe. I rapporten ansl\u00e5s det at rundt en tredjedel av de som ankom USA i \u00e5rene f\u00f8r dette returnerte (side 112).\n\nFaktisk.no tar kontakt med tenketanken Migration Policy Institute (MPI) som blant annet er finansiert av FN, Verdensbanken, USAs folketellingsbyr\u00e5, USAs departement for hjemlig sikkerhet og Sylvi Listhaugs eget departement, Det norske justisdepartementet.\n\nP\u00e5 telefon forklarer hun at USA fortsatt har store problemer med \u00e5 registrere utflyttinger. Det gj\u00f8r det umulig \u00e5 beregne gode tall for nettoinnvandring.\n\nProfessor Lovoll henviser tilbake til MPI som den beste kilden til data om immigrasjon til USA. Han henviser ogs\u00e5 til The Immigration History Research Center, men heller ikke disse har tall som viser historiske tall for nettoinnvandring til USA. Lovoll konkluderer slik:\n\nB\u00e5de Verdensbanken og FN bruker nettoinnvandring som m\u00e5l p\u00e5 hvordan befolkningen utvikler seg, men FN har ikke historiske tall for USA. Verdensbanken har bare estimater som g\u00e5r tilbake til 1962. Slik ser deres anslag for nettoinnvandring til USA og Norge ut:\n\nP\u00e5standen til Listhaug og Tvedt lyder som f\u00f8lger: \u00abI perioden 1995 til 2016 har vi relativt sett, hatt en st\u00f8rre nettoinnvandring enn USA noen gang hadde etter borgerkrigen, 1860-1865.\u00bb\n\nDet finnes beregninger/estimater for nettoinnvandring til USA i nyere tid, men det finnes ikke tall som g\u00e5r s\u00e5 langt tilbake som til den amerikanske borgerkrigen p\u00e5 1800-tallet. P\u00e5standen er derfor ikke sikker.\n\nDet finnes imidlertid andre sammenlignbare tall som kan si noe om omfanget av innvandring til Norge og USA. Forslaget til Mittelstadt ved Migration Policy Institute, er \u00e5 se p\u00e5 hvor stor andel innvandrerbefolkningen utgj\u00f8r av den totale befolkningen. Dette er nemlig registrert i de amerikanske folketellingene.\n\nI USA regnes kun \u00abf\u00f8rstegenerasjonsinnvandrere\u00bb, alts\u00e5 de som er f\u00f8dt i utlandet, som immigranter. P\u00e5 slutten av 1800-tallet og begynnelsen av 1900-tallet utgjorde USAs innvandrerbefolkning over 14 prosent av befolkningen. Den h\u00f8yeste andelen er registrert ved folketellingen i 1890. Da var 14,8 prosent av USAs befolkning f\u00f8dt utenfor landet.\n\nDette har vi ogs\u00e5 tall p\u00e5 i Norge etter 1970. Her har andelen steget jevnt, og i 2016 var andelen utenlandsf\u00f8dte omtrent den samme i Norge og USA, henholdsvis 13,4 og 13,5 prosent. 2016-tallene er imidlertid lavere enn i topp\u00e5ret 1890, da USA hadde en andel \u00abf\u00f8rstegenerasjonsinnvandrere\u00bb p\u00e5 14,8 prosent.\n\nHele perioden Listhaug og Tvedt omtaler, 1995-2016, har Norge ligget under niv\u00e5et i USA. USA har forel\u00f8pig ikke offentliggjort tall for 2017.\n\nHadde Listhaug og Tvedt uttalt seg om bruttoinnvandring, og ikke netto, hadde det v\u00e6rt mulig \u00e5 sammenligne tallene. Vi kunne da tatt utgangspunkt i SSBs tall for flyttinger av utenlandske statsborgere til Norge. Der viser bruttotallene at 942 873 utenlandske statsborgere flyttet til Norge i 22-\u00e5rsperioden Listhaug og Tvedt viser til.\n\nDet er flere m\u00e5ter \u00e5 regne bruttoinnvandring p\u00e5. B\u00e5de SSB, Verdensbanken og FN sammenligner innvandring mellom land per 1000 innbyggere hvert \u00e5r.\n\nOver hele perioden Listhaug og Tvedt snakker om, 1995-2016, l\u00e5 bruttoinnvandringen til Norge p\u00e5 8,95 innflyttinger per 1000 innbyggere. Topp\u00e5ret var 2011 da det kom 14,38 personer per 1000 innbyggere.\n\nTallene for USA viser at bruttoinnvandringen over en 22-\u00e5rsperiode etter borgerkrigen, var h\u00f8yest mellom 1893 og 1914 med 8,26 innflyttinger per 1000 innbyggere.\n\nTopp\u00e5ret i USA var 1907. Da innvandret 14,7 immigranter per 1000 innbyggere. Det er marginalt h\u00f8yere enn det norske topp\u00e5ret 2011, da vi hadde 14,38 innflyttinger per 1000 innbyggere.\n\nTerje Tvedt og Sylvi Listhaug hadde dermed hatt dekning for \u00e5 p\u00e5st\u00e5 at den relative bruttoinnvandringen til Norge i perioden 1995- 2016 var h\u00f8yere enn i noen 22-\u00e5rsperiode etter borgerkrigen i USA.\n\nTvedt og Listhaug presiserte imidlertid at de snakket om nettoinnvandring og p\u00e5sto at nettoinnvandringen til Norge i denne perioden var st\u00f8rre enn USA noen gang hadde etter borgerkrigen. Nettoinnvandring til USA finnes det ikke gode historiske tall for. Derfor er p\u00e5standen faktisk ikke sikker.", "lang": "no"}