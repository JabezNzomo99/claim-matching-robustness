{"title": "Quanto ha sofferto l\u2019edilizia italiana", "subtitle": "", "author": "pagellapolitica.it", "date": null, "vclaim_id": "vclaim-id-25325", "url": "https://pagellapolitica.it/dichiarazioni/8354/quanto-ha-sofferto-ledilizia-italiana", "vclaim": "Il 21 luglio 2019, in un post sul il ministro per i Rapporti con il Parlamento Fraccaro ha affermato, commentando il dato Istat sulla produzione delle costruzioni, che il settore dell\u2019edilizia dal 2008 al 2017 ha perso pi\u00f9 di mezzo milione di occupati (\u00ab539 mila\u00bb) e oltre 65 miliardi di investimenti.\n\nQueste cifre sono il risultato della differenza tra la media annuale del 2008 e la media annuale del 2017: l\u2019Istat effettua infatti le rilevazioni su base trimestrale e ricava il dato annuale facendo la media dei quattro trimestri.\n\nSi legge che la crisi ha interessato, dal 2008, in generale tutta l\u2019Europa portando alla complessiva perdita di \u00ab3,4 milioni di posti di lavoro nel settore costruzioni\u00bb. Il rapporto specifica che dal 2015 \u00abgli altri Paesi europei hanno visto un aumento degli occupati nel settore edile\u00bb mentre l\u2019Italia \u00abha continuato a perdere posti di lavoro e solo nel 2017 ha registrato un aumento\u00bb.\n\nIl dato italiano \u00e8 migliore soltanto rispetto a quello spagnolo dove 1,3 milioni di addetti, pari a una flessione del 54 per cento del totale, ha perso il posto di lavoro. Seguono l\u2019Italia, con - 539 mila impiegati (pari al 28 per cento della forza lavoro totale), il Regno Unito (- 331 mila, il 12,8 per cento) e Francia (- 186 mila, -9,7 per cento). Solo in Germania \u00e8 stato registrato un incremento di 238 mila unit\u00e0, + 9,4 per cento.\n\nTra le cause indicate dall\u2019Osservatorio circa il crollo di occupati in Italia, ci sono la dimensione delle imprese, spesso medio-piccole e poco competitive visto l\u2019alto costo dei contributi sociali, l\u2019elevato costo del lavoro e il calo degli investimenti pubblici e privati.\n\nRiccardo Fraccaro ha anche dichiarato che tra il 2008 e il 2017 si \u00e8 registrato un calo degli investimenti nelle costruzioni di 65 miliardi.\n\nNel suo intervento sul Fraccaro scrive che \u00abil trend di inizio 2019 \u00e8 di fatto senza precedenti rispetto agli ultimi 5 anni\u00bb. Senza che vada ad incidere sul verdetto della nostra analisi, cerchiamo di capire che cosa sta succedendo ora e se \u00e8 corretto rivendicare un trend positivo.\n\nDalla seconda met\u00e0 del 2018, dopo un quadriennio in cui l\u2019indice \u00e8 oscillato attorno al valore base 100 (con picco negativo nel gennaio 2017, valore 95,8), si \u00e8 assistito ad una leggera risalita culminata nel febbraio 2019 quando l\u2019indice ha toccato il valore di 107,1. In effetti, dei valori simili non venivano raggiunti da circa cinque anni (ottobre 2013).\n\nI comunicati Istat di febbraio, marzo, aprile e maggio 2019 registrano un netto miglioramento rispetto agli stessi mesi dell\u2019anno precedente. A febbraio 2019 \u00e8 stato registrato un +7,7 per cento rispetto a dodici mesi prima, a marzo un +6,3 per cento, ad aprile un +4,2 per cento e a maggio un +2,0 per cento.\n\nCi sembra tuttavia prematuro parlare gi\u00e0 di \u00abtrend senza precedenti negli ultimi 5 anni\u00bb. Se quest\u2019anno nei mesi di febbraio (107,1) e marzo (106,5) si sono raggiunti valori che non si toccavano da tempo, ad aprile 2019 si \u00e8 registrato un calo di pi\u00f9 di 3 punti (103,2) in linea con il dato di maggio (103,1).\n\nRiccardo Fraccaro ha detto che dal 2008 al 2017 nel settore delle costruzioni si \u00e8 perso oltre mezzo milione di posti di lavoro (\u00ab539 mila\u00bb) e che c\u2019\u00e8 stato un calo degli investimenti per oltre 65 miliardi di euro.\n\nI dati messi a disposizione dall\u2019Istat e ripreso dall\u2019Osservatorio statistico dei Consulenti del Lavoro confermano quanto riportato dal Ministro: tra il 2008 e il 2017 gli impiegati del settore sono diminuiti di 539 mila unit\u00e0 e i finanziamenti in costruzioni di circa 65 miliardi di euro (dai 194 miliardi di euro del 2008 ai 129 miliardi di euro del 2017).", "lang": "it"}