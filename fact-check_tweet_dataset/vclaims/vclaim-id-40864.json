{"title": "Milano \u00e8 la citt\u00e0 al mondo che rispetta di pi\u00f9 il lockdown?", "subtitle": "", "author": "pagellapolitica.it", "date": null, "vclaim_id": "vclaim-id-40864", "url": "https://pagellapolitica.it/dichiarazioni/8580/milano-e-la-citta-al-mondo-che-rispetta-di-piu-il-lockdown", "vclaim": "Con un articolo del 22 marzo scorso dal titolo \u201cMolti britannici non stanno prendendo seriamente il distanziamento sociale da Covid-19\u201d, ha raccontato in che modo i cittadini di diverse citt\u00e0 nel mondo stanno rispettando l\u2019obbligo di limitare gli spostamenti non necessari.\n\nNell\u2019articolo si vede un grafico (Grafico 1) in cui vengono confrontati i viaggi effettuati \u2013 a piedi o con i mezzi pubblici \u2013 in questo periodo dalle persone di alcune citt\u00e0 del mondo, con i viaggi effettuati in un periodo di riferimento considerato a mobilit\u00e0 regolare. Fatta 100 la mobilit\u00e0 considerata normale, nel grafico si pu\u00f2 vedere in quali citt\u00e0 sono diminuiti gli spostamenti (valori molto al di sotto di 100) e in quali sono invece aumentati o rimasti vicino alla soglia normale (valori vicino o superiori al 100).\n\nL\u2019azienda riporta sul suo sito che questi dati vengono calcolati per 41 citt\u00e0 del mondo. In alcune di queste citt\u00e0 (come a Madrid, Barcellona, Parigi e Lione) vigono restrizioni simili a quelle applicate a Milano, mentre in altre (come a San Pietroburgo e Stoccolma) non vi sono stringenti limitazioni alla libert\u00e0 di movimento. Per questa ragione, i dati di Milano non sono direttamente confrontabili a quelli di citt\u00e0 appartenenti a quest\u2019ultimo gruppo per stabilire il \u201cgrado\u201d di rispetto delle restrizioni imposte per fronteggiare l\u2019epidemia.\n\nIl secondo \u00e8 che vengono presi in considerazione solo gli utenti di questa specifica app, che potrebbero quindi non essere un campione non rappresentativo dei milanesi che decidono di effettuare spostamenti. La stessa CityMapper chiarisce che questi dati sono solo un\u2019approssimazione su base campionaria di come \u00e8 cambiata la mobilit\u00e0 nelle citt\u00e0 e non una rappresentazione esatta della realt\u00e0.\n\nAllo stesso tempo, i dati di Citymapper mostrano che, rispetto alle altre citt\u00e0 (che in fondo scontano gli stessi limiti), il livello di mobilit\u00e0 di Milano \u00e8 effettivamente tra i pi\u00f9 bassi registrati. Milano \u00e8 infatti passata velocemente da una percentuale di viaggi pari a -55 per cento rispetto al normale (2 marzo 2020) a una del -93 per cento (12 marzo).\n\nNella giornata di ieri (15 aprile) questo dato si \u00e8 attestato a -97 per cento rispetto al valore considerato normale, una percentuale raggiunta solamente da Milano e da Monaco di Baviera. Questo dato \u00e8 particolarmente positivo se si pensa che in citt\u00e0 come Roma, Barcellona e Parigi, in cui vigono restrizioni simili a quelle imposte ai milanesi, il livello di mobilit\u00e0 \u00e8 comunque superiore a quello di Milano.\n\nQuindi, anche se non \u00e8 possibile dire quale sia l\u2019esatta percentuale di milanesi che rispetta le limitazioni alla circolazione, Sala ha ragione quando dice che una classifica dell\u2019Economist \u2013 creata sulla base dei dati di CityMapper \u2013vede Milano tra le prime citt\u00e0 al mondo per basso livello di mobilit\u00e0.\n\nGuardando poi ai dati aggregati forniti da Apple (che abbiamo raccolto qui), si pu\u00f2 vedere come il 14 aprile 2020 Milano si sia posizionata quinta su 89 citt\u00e0 per mobilit\u00e0 ridotta dei viaggi a piedi e nona su 89 citt\u00e0 per la bassa percentuale di viaggi in automobile.\n\nIl 15 marzo il sindaco di Milano Beppe Sala ha sostenuto che i milanesi starebbero rispettando le misure che limitano la circolazione per la Covid-19. A prova della sua affermazione, Sala ha menzionato una classifica del periodico inglese , che vedrebbe Milano come la prima citt\u00e0 al mondo per basso livello di mobilit\u00e0.\n\nAllo stesso tempo, per\u00f2, i dati di Citymapper sono parziali perch\u00e9 non tengono conto degli spostamenti effettuati in auto e fanno riferimento a un campione (gli utenti di Citymapper) che potrebbe non essere statisticamente rappresentativo. Inoltre, alcune delle citt\u00e0 confrontate da Citymapper hanno limitazioni diverse rispetto a quelle di Milano, concedendo, in alcuni casi, maggiore libert\u00e0 di movimento ai propri cittadini.", "lang": "it"}