{"title": "Conte preciso sulle sanatorie di centrodestra, meno su quelle di centrosinistra", "subtitle": "", "author": "pagellapolitica.it", "date": null, "vclaim_id": "vclaim-id-53486", "url": "https://pagellapolitica.it/dichiarazioni/8616/conte-preciso-sulle-sanatorie-di-centrodestra-meno-su-quelle-di-centrosinistra", "vclaim": "Rispondendo alla domanda di una giornalista sulla sanatoria contenuta nel decreto \u201cRilancio\u201d (art. 110 bis dello \u201cschema di decreto legge\u201d disponibile al momento), Conte ha detto: \u00abcredo che i governi di centrodestra abbiano regolarizzato all\u2019incirca 877 mila migranti, quelli di centrosinistra 500 mila e rotti\u00bb.\n\nSia prima che dopo questa affermazione Conte ha messo le mani avanti, sostenendo di non essersi preparato su questi numeri e che eventuali sbagli sono fatti \u00abin buona fede\u00bb, in quanto non si aspettava di dover parlare delle regolarizzazioni del passato.\n\nAbbiamo controllato e Conte \u00e8 in realt\u00e0 molto preciso sulle regolarizzazioni del centrodestra, mentre esagera leggermente quelle del centrosinistra. Andiamo a vedere i dettagli.\n\nPer quanto riguarda il centrosinistra Conte \u00e8 invece impreciso: nella nostra grafica avevamo riportato il dato di 463 mila immigrati sanati. Dunque un po\u2019 meno dei \u00ab500 mila e rotti\u00bb citati dal presidente del Consiglio.\n\nPer ottenere questi dati, lo precisiamo, abbiamo fatto affidamento sul dossier del 2012 \u201cRisposte pratiche all\u2019immigrazione irregolare \u2013 il caso italiano\u201d, curato dall\u2019 e dal Centro studi e ricerche Idos, con il supporto del Ministero dell\u2019Interno.\n\nQui sono riportate tutte le sanatorie tra il 1980 e il 2012. Abbiamo escluso dal nostro conteggio quelle fatte da governi tecnici, sostenuti sia dal centrodestra sia dal centrosinistra, come quella del governo Dini del 1995 (quella approvata dal governo Monti nel 2012 \u00e8 successiva al dossier e dunque era gi\u00e0 esclusa dal conto).\n\nIl presidente del Consiglio Giuseppe Conte il 13 maggio ha dichiarato che i governi di centrodestra hanno regolarizzato all\u2019incirca 877 mila migranti e quelli di centrosinistra 500 mila e rotti.\n\nIl primo dato, come abbiamo visto, \u00e8 corretto al migliaio mentre il secondo \u00e8 leggermente impreciso: col centrosinistra le regolarizzazioni sono state meno di 500 mila. Nel complesso, dunque, \u201cC\u2019eri quasi\u201d per Conte.", "lang": "it"}