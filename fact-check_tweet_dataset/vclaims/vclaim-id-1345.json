{"title": "Ile jest aborcji eugenicznych w Polsce?", "subtitle": "Ile jest aborcji eugenicznych w Polsce? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-1345", "url": "https://demagog.org.pl/wypowiedzi/ile-jest-aborcji-eugenicznych-w-polsce/", "vclaim": "Ile jest aborcji eugenicznych w Polsce?\n\nZgodnie z art. 4a ust. 1 ustawy z dnia 7 stycznia 1993 r. o planowaniu rodziny, ochronie p\u0142odu ludzkiego i warunkach dopuszczalno\u015bci przerywania ci\u0105\u017cy, przerwanie ci\u0105\u017cy mo\u017ce by\u0107 dokonane wy\u0142\u0105cznie przez lekarza, w przypadku gdy:\n\u2022 badania prenatalne lub inne przes\u0142anki medyczne wskazuj\u0105 na du\u017ce prawdopodobie\u0144stwo ci\u0119\u017ckiego i nieodwracalnego upo\u015bledzenia p\u0142odu albo nieuleczalnej choroby zagra\u017caj\u0105cej jego \u017cyciu;\n\nW przypadkach, gdy badania prenatalne lub inne przes\u0142anki medyczne wskazuj\u0105 na du\u017ce prawdopodobie\u0144stwo ci\u0119\u017ckiego i nieodwracalnego upo\u015bledzenia p\u0142odu albo nieuleczalnej choroby zagra\u017caj\u0105cej jego \u017cyciu, przerwanie ci\u0105\u017cy jest dopuszczalne do chwili osi\u0105gni\u0119cia przez p\u0142\u00f3d zdolno\u015bci do samodzielnego \u017cycia poza organizmem kobiety ci\u0119\u017carnej.\n\nZgodnie z najnowszymi dost\u0119pnymi danymi Centrum System\u00f3w Informacyjnych Ochrony Zdrowia opublikowanymi w Sprawozdaniu Rady Ministr\u00f3w z wykonywania oraz o skutkach stosowania w roku 2014 ustawy z dnia 7 stycznia 1993 r. o planowaniu rodziny, ochronie p\u0142odu ludzkiego i warunkach dopuszczalno\u015bci przerywania ci\u0105\u017cy (tabela nr 16, s. 79), w 2014 roku dokonano w Polsce \u0142\u0105cznie 971 zabieg\u00f3w przerywania ci\u0105\u017cy. 48 z nich dokonano z powodu zagro\u017cenia \u017cycia lub zdrowia matki, 921 w wyniku bada\u0144 prenatalnych, natomiast 2 zabiegi wykonano z powodu czynu zabronionego. Udzia\u0142 zabieg\u00f3w dokonanych w wyniku bada\u0144 prenatalnych wynosi\u0142 wi\u0119c niemal 95 % wszystkich zabieg\u00f3w legalnego przerwania ci\u0105\u017cy w roku 2014.\n\nBior\u0105c pod uwag\u0119 d\u0142u\u017csz\u0105 perspektyw\u0119 czasow\u0105 mo\u017cna zauwa\u017cy\u0107 sta\u0142\u0105 tendencj\u0119 wzrostow\u0105 liczby zabieg\u00f3w przerywania ci\u0105\u017cy, na co g\u0142\u00f3wny wp\u0142yw ma znacz\u0105cy przyrost liczby zabieg\u00f3w dokonywanych w wyniku bada\u0144 prenatalnych. W 2002 roku \u0142\u0105czna liczba zabieg\u00f3w przerwania ci\u0105\u017cy wynios\u0142a 159 (z czego 82 by\u0142o wynikiem bada\u0144 prenatalnych, 52 % og\u00f3\u0142u), w 2006 roku by\u0142o to 339 (246 w wyniku bada\u0144 prenatalnych \u2013 73 % og\u00f3\u0142u), a w roku 2010 \u2013 641 (z czego 614 by\u0142o wynikiem bada\u0144 prenatalnych, 96 % og\u00f3\u0142u).\n\nNa bardzo niskim poziomie pozostaje liczba zabieg\u00f3w przerywania ci\u0105\u017cy z powodu czynu zabronionego. W 2014 roku by\u0142y 2 takie przypadki, natomiast w badanym okresie lat 2002 \u2013 2014 najwi\u0119cej aborcji z tego powodu zanotowano w roku 2006 \u2013 11. W latach 2008, 2010 i 2011 nie dokonano z kolei \u017cadnego takiego zabiegu.\n\nZgodnie z przyj\u0119tym przez nas marginesem b\u0142\u0119du 5 %, uznajemy wypowied\u017a Patryka Jakiego za prawdziw\u0105.", "lang": "pl"}