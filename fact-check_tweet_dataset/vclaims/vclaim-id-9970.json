{"title": "Norge har verdens h\u00f8yeste sykefrav\u00e6r", "subtitle": "Vi har dobbelt s\u00e5 h\u00f8yt sykefrav\u00e6r som Danmark.", "author": "www.faktisk.no", "date": null, "vclaim_id": "vclaim-id-9970", "url": "https://www.faktisk.no/faktasjekker/ejo/norge-har-verdens-hoyeste-sykefravaer", "vclaim": "Direkt\u00f8r for politikk og forhandlinger i arbeidsgiverorganisasjonen Virke, Inger Lise Blyverket, skrev i mars et debattinnlegg hos Nettavisen med tittelen \u00abOlympisk mester i sykefrav\u00e6r\u00bb. I ingressen st\u00e5r det:\n\nHun er ikke den eneste som p\u00e5st\u00e5r at sykefrav\u00e6ret her til lands er h\u00f8yest i verden. Redakt\u00f8r Gunnar Stavrum skriver i Nettavisen:\n\nF\u00f8r budsjettforhandlingene p\u00e5 Hurdalsj\u00f8en i mars i \u00e5r, gikk en rekke ledere i de politiske ungdomsorganisasjonene ut i Dagsavisen og ba politikerne satse p\u00e5 forebyggende arbeid for \u00e5 gj\u00f8re befolkningen friskere. Fpu-leder Bj\u00f8rn-Kristian Svendsrud formulerte seg slik:\n\nI 2013 kom OECD med en rapport der det ble sl\u00e5tt fast at Norge har det h\u00f8yeste sykefrav\u00e6ret blant OECD-landene. Tallene gikk frem til 2010. Rapporten ble blant annet omtalt i Aftenposten.\n\nBlyverket i Virke opplyser til Faktisk.no at hun baserer seg p\u00e5 OECD-tall og p\u00e5 rapporten \u00abInternasjonal sammenligning av sykefrav\u00e6r\u00bb, som Proba samfunnsanalyse publiserte i 2014. Tallene de bruker er fra 2012 og tidligere.\n\nSykefrav\u00e6ret omtales flittig i den kontinuerlig p\u00e5g\u00e5ende debatten om det norske velferdssamfunnet. Bare i 2018, fram til 6. april, er det if\u00f8lge Retrievers mediearkiv publisert 1591 artikler i Norge der ordet \u00absykefrav\u00e6r\u00bb nevnes. S\u00e5 langt har diskusjonen i stor grad bygget p\u00e5 tall som er seks eller \u00e5tte \u00e5r gamle.\n\nDet vi skal finne ut av i denne faktasjekken er om det er riktig at Norge har verdens h\u00f8yeste sykefrav\u00e6r.\n\nF\u00f8rst kan vi se p\u00e5 hvordan sykefrav\u00e6r m\u00e5les i Norge. SSB m\u00e5ler det p\u00e5 to m\u00e5ter:\n\u2022 Sykefrav\u00e6rstatistikk: Tallene hentes fra sykemeldinger til NAV. I tillegg m\u00e5les egenmeldt sykefrav\u00e6r fra 10 000 utvalgte virksomheter.\n\u2022 AKU: I den l\u00f8pende arbeidskraftunders\u00f8kelsen (AKU) sp\u00f8r SSB et utvalg av befolkningen om de var borte fra jobb p\u00e5 grunn av sykdom en gitt uke.\n\nNiv\u00e5tallene i AKU ligger en del lavere enn sykefrav\u00e6rsstatistikken. SSB opplyser p\u00e5 sine nettsider at forskjellen ikke skyldes m\u00e5lefeil eller utvalgsusikkerhet, men i all hovedsak ulike definisjoner av m\u00e5ltallene. Den viktigste forskjellen er at man i AKU:\n\u2022 Bare inkluderer sykefrav\u00e6r av minst en ukes varighet, mens sykefrav\u00e6rsstatistikken teller med alt sykefrav\u00e6r.\n\u2022 AKU har med tall ogs\u00e5 for selvstendig n\u00e6ringsdrivende og tilfeldige sm\u00e5jobber hvor sykefrav\u00e6ret er lavere enn for arbeidstakere som sykefrav\u00e6rsstatistikken dekker.\n\u2022 I sykefrav\u00e6rsstatistikken tas det hensyn til ferie og faste fridager. Dette gj\u00f8res ikke i AKU og man f\u00e5r frav\u00e6r i forhold til flere dager, noe som bidrar til lavere prosent.\n\nSelv om sykefrav\u00e6rstatistikken kanskje gir et mer riktig bilde av sykefrav\u00e6ret i Norge, er det AKU-tallene som er mulige \u00e5 sammenligne internasjonalt. Denne unders\u00f8kelsen gjennomf\u00f8res etter samme metode i en lang rekke land.\n\n\u2013 AKU er feilbarlig, men det er nok det beste sammenligningsgrunnlaget vi har, sier sosiologiprofessor Arne Mastekaasa ved Universitetet i Oslo til Faktisk.no.\n\nDe internasjonale AKU-tallene for sykefrav\u00e6r er ikke publisert p\u00e5 Eurostats nettsider, men det europeiske statistikkbyr\u00e5et har p\u00e5 foresp\u00f8rsel fra Faktisk.no trukket ut tallene som er rapportert inn fra de nasjonale unders\u00f8kelsene fra 2010 til 2016.\n\nDette er alts\u00e5 helt nye tall som gj\u00f8r det mulig \u00e5 sammenligne sykefrav\u00e6ret i Norge med sykefrav\u00e6ret i andre land. Tallene under viser andelen av arbeidsstyrken som selv oppgir at de uken f\u00f8r sp\u00f8rsm\u00e5let ble stilt var borte fra jobb p\u00e5 grunn av egen sykdom.\n\nTallene viser tydelig at Norge har h\u00f8yere sykefrav\u00e6r enn resten av Europa. Norge ligger betydelig over de andre landene alle \u00e5rene fra 2010 til 2016.\n\nStore forskjeller i velferdsordningene gj\u00f8r det problematisk \u00e5 sammenligne sykefrav\u00e6ret i Norge med land som har en annen samfunnsmodell. I et land uten velferdsordninger er det liten grunn til \u00e5 sykemelde seg. I et land der du kan miste jobben etter et halvt \u00e5rs sykdom, vil langtidssyke bli registrert som utenfor arbeidslivet, mens personer i samme situasjon fortsatt vil bli registrert som frav\u00e6rende p\u00e5 grunn av sykdom i Norge.\n\n\u2013 Det er ogs\u00e5 grunn til \u00e5 v\u00e6re skeptisk til rapporteringen av sykefrav\u00e6ret i enkelte land med sv\u00e6rt lav sykefrav\u00e6rsprosent, sier Mastekaasa.\n\nArbeids- og sosialdepartementet ga derfor analyseselskapet Proba i oppdrag \u00e5 sammenligne sykefrav\u00e6ret i syv land: Norge, Sverige, Danmark, Island, Finland, Nederland og Storbritannia.\n\n\u2013 Det er typisk disse landene vi sammenligner oss med. De har velferdsstater av sammenlignbare omfang, sier Audun Gleinsvik i Proba samfunnsanalyse.\n\nDeres sammenligning ser slik ut:\n\nSelv n\u00e5r ulike land har omtrent sammen niv\u00e5 p\u00e5 velferdsgodene, er det problematisk \u00e5 sammenligne sykefrav\u00e6r direkte:\n\u2022 I landene er det er ulike regler for om personer med lange frav\u00e6r skal regnes som sysselsatte. Hvis man ikke blir regnet som sysselsatt, f\u00e5r man ikke sp\u00f8rsm\u00e5l om sykefrav\u00e6r i AKU.\n\u2022 Ulike regler for sykeforsikring kan ogs\u00e5 p\u00e5virke om man regnes som sysselsatt.\n\u2022 Ulikt oppsigelsesvern under sykefrav\u00e6r mellom landene gj\u00f8r at personer i ett land fortsatt st\u00e5r som sykemeldte mens personer i samme situasjon i et annet land har mistet jobben og er uten arbeid.\n\nI sin hovedrapport fra 2014 har Proba samfunnsanalyse korrigert for disse feilene ved \u00e5 ta utgangspunkt i at alle sykemeldinger utl\u00f8per etter et halvt \u00e5r. Da ser sammenligningen slik ut:\n\nProba konkluderer med at korrigeringen minsker forskjellene mellom Norge og noen av de andre landene, men at dette ikke er nok til \u00e5 utlikne forskjellen. De skriver i rapporten:\n\nNorge har alts\u00e5 fortsatt h\u00f8yere sykefrav\u00e6r enn Danmark, Nederland, Storbritannia, Sverige og Finland.\n\nI 2013 kom OECD med en rapport om mental helse og sykefrav\u00e6r. Der fastsl\u00e5s det at Norge har det klart h\u00f8yeste sykefrav\u00e6ret blant de industrialiserte landene. OECD baserer seg p\u00e5 tall fram til 2010, og kom med fire klare r\u00e5d til Norge for \u00e5 f\u00e5 ned frav\u00e6ret blant psykisk syke:\n\u2022 Satse mer p\u00e5 inkluderende arbeidsliv ved \u00e5 finne l\u00f8sninger slik at personer med psykisk sykdom fortsatt kan st\u00e5 i jobb.\n\u2022 Redusere frafallet i skolen og styrk overgangen til arbeidslivet ved individuell oppf\u00f8lging av unge som risikerer \u00e5 falle utenfor.\n\nOECD-rapporten baserer seg ogs\u00e5 p\u00e5 AKU-tall, men har brukt et noe annet sammenligningsgrunnlag. Ogs\u00e5 her kommer Norge ut som landet med soleklart h\u00f8yest sykefrav\u00e6r.\n\nI denne rapporten ble det ogs\u00e5 publisert tall fra flere industrialiserte land utenfor Europa. Tallene viser at ogs\u00e5 disse landene, i 2010, l\u00e5 betydelig under Norges niv\u00e5:\n\nSelv om flere eksperter er klare p\u00e5 at AKU-unders\u00f8kelsene er det beste internasjonale sammenligningsgrunnlaget for sykefrav\u00e6r, finnes det ogs\u00e5 andre sammenligninger. OECD har ogs\u00e5 en delvis registerbasert sammenligning av sykefrav\u00e6r. De har satt sammen tall fra en rekke land. For Norges del er det sykefrav\u00e6rsstatistikken som er brukt.\n\n\u2013 Registertall er mindre sammenlignbare enn AKU. Tallene kan like gjerne vise hvilke land som er flinke til \u00e5 registrere som \u00e5 vise hvor mange som er syke og borte fra arbeid, sier Mastekaasa.\n\nI den europeiske helseunders\u00f8kelsen \u00abEuropean Health Interview Survey\u00bb blir innbyggerne spurt om de har v\u00e6rt borte fra jobb i l\u00f8pet av det siste \u00e5ret. Det gir et annet bilde, fordi en person som har v\u00e6rt borte i \u00e9n dag registreres likt som en som har v\u00e6rt syk i seks m\u00e5neder.\n\nN\u00e5r p\u00e5standen handler om \u00abverdens h\u00f8yeste sykefrav\u00e6r\u00bb, er det selvsagt mulig \u00e5 problematisere det faktum at det er en lang rekke land vi ikke har tall for, men disse landene er lite sammenlignbare med Norge. Innenfor OECDs og Eurostats oversikter er det en tydelig trend at de mest industrialiserte landene har h\u00f8yest sykefrav\u00e6r. Og de mest industrialiserte landene i verden har vi tall for. Dermed er det usannsynlig at et land som ikke er med i statistikken skal ha h\u00f8yere sykefrav\u00e6r enn Norge.\n\nDet er bred enighet i fagmilj\u00f8ene om at AKU-tall er de beste tallene \u00e5 bruke om man skal sammenligne sykefrav\u00e6r i flere land. AKU gjennomf\u00f8res etter strenge retningslinjer p\u00e5 samme m\u00e5te i en lang rekke land. Selv om sammenligning av disse tallene ogs\u00e5 kan v\u00e6re problematisk, er dette det beste sammenligningsgrunnlaget vi har.\n\nDe nye AKU-tallene viser at Norge fortsatt har et betydelig h\u00f8yere sykefrav\u00e6r enn andre land.\n\nNorges \u00abledelse\u00bb p\u00e5 de andre landene er if\u00f8lge Probas modell betydelig h\u00f8yere enn det som kan forklares av ulike sykefrav\u00e6rsordninger i de nordeuropeiske landene.\n\nDet er derfor dekning for \u00e5 si at Norge har verdens h\u00f8yeste sykefrav\u00e6r.", "lang": "no"}