{"title": "L'accordo sui diritti tv ha aumentato il gap tra Serie A e campionati stranieri?", "subtitle": "Abbiamo verificato le dichiarazioni del presidente del Napoli Aurelio De Laurentis\u00a0rese a Repubblica sulla cessione dei diritti per il triennio 2018-2021", "author": "www.agi.it", "date": null, "vclaim_id": "vclaim-id-9428", "url": "https://www.agi.it/fact-checking/de_laurentis_diritti_tv_infront-2246220/news/2017-10-13/", "vclaim": "De Laurentiis parla di 350 milioni di euro, che sarebbe appunto il corrispettivo annuale per la cessione a Img dei diritti tv esteri della Serie A. In realt\u00e0 la cifra \u00e8 di 371 milioni di euro: 340 milioni di euro a stagiona a cui vanno sommati i 12 milioni del betting, garantiti sempre da Img, i 4 milioni di Rai International, i 7 milioni di fornitura del segnale e gli 8 per la promozione del campionato.\n\nSi vanno poi ad aggiungere ai 371 milioni di euro i diritti esteri per la Coppa Italia e la Supercoppa italiana, che nel triennio 2015-2018 hanno portato nelle casse della Lega 26 milioni all\u2019anno e che si \u00e8 deciso di scorporare e vendere in un secondo momento.\n\nLa Liga spagnola per il triennio 2016-2019 ha ottenuto per i diritti tv esteri 636 milioni di euro all\u2019anno (615, considerato che 21 sono per la Copa del Rey). L\u2019aumento rispetto al periodo 2014-2015 \u00e8 notevole: allora i diritti tv esteri avevano fruttato \u201csolo\u201d 230 milioni di euro l\u2019anno.\n\nDe Laurentiis ha dunque solo parzialmente ragione. Il gap della Serie A aumenta con la Premier League e la Liga spagnola a suo svantaggio, e con Bundesliga (di poco) e Ligue 1 a suo vantaggio.\n\nSembra in generale che il mercato sia in espansione, e che l\u2019aumento dei compensi sia proporzionale alla forza delle varie leghe nazionali. Insomma, tutti si espandono ma chi \u00e8 gi\u00e0 in posizione di forza si espande a un ritmo superiore rispetto agli inseguitori e il gap aumenta.", "lang": "it"}