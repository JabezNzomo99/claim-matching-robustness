{"title": "Di Battista e il controllo della Banca d\u2019Italia", "subtitle": "", "author": "pagellapolitica.it", "date": null, "vclaim_id": "vclaim-id-21797", "url": "https://pagellapolitica.it/dichiarazioni/7682/di-battista-e-il-controllo-della-banca-ditalia", "vclaim": "\"Il problema [...] \u00e8 che oggi Banca d'Italia - che \u00e8 la banca che dovrebbe controllare le banche private e evitare che appunto possano fallire - di fatto non \u00e8 pi\u00f9 una banca pubblica, perch\u00e9 \u00e8 una banca controllata da quelle stesse banche che dovrebbe controllare\".\n\nLe questioni principali che Di Battista solleva sono quindi due: Banca d\u2019Italia \u201cnon \u00e8 pi\u00f9 una banca pubblica\u201d? Ed \u00e8 vero che chi dovrebbe controllare le banche nell\u2019interesse di tutti \u00e8 in realt\u00e0 controllato \u201cda quelle stesse banche che dovrebbe controllare\u201d?\n\nLa Banca d\u2019Italia, come dichiara l\u2019articolo 1 del suo Statuto, \u00e8 un \u201cistituto di diritto pubblico\u201d e \u201ci componenti dei suoi organi [...] non possono sollecitare o accettare istruzioni da altri soggetti pubblici e privati\u201d, in linea col principio di indipendenza che tutte le banche centrali del Sistema Europeo delle Banche Centrali (SEBC) sono chiamate a rispettare. Formalmente, quindi, l\u2019indipendenza della banca \u00e8 scritta in testa al suo statuto.\n\nTuttavia, il capitale di Banca d\u2019Italia \u00e8 distribuito in quote di partecipazione a banche e imprese di assicurazione private, come previsto dall\u2019art. 3, e motivo per cui il M5s mette in dubbio la sua natura pubblica.\n\nLa lista completa dei partecipanti al capitale con rispettive quote \u00e8 liberamente disponibile, e si pu\u00f2 consultare online a questo link. La stragrande maggioranza, ovvero il 95%, \u00e8 propriet\u00e0 di istituti privati, mentre solo il 5% \u00e8 in mano ad Inail ed Inps, istituti pubblici.\n\nIl possesso di quote di capitale non \u00e8 sufficiente a rendere una banca centrale \u201cprivata\u201d. Perch\u00e9 ci\u00f2 sia vero, la banca centrale dovrebbe agire nell\u2019interesse dei privati che ne detengono le quote, invece che nell\u2019interesse pubblico.\n\nIl Consiglio, cos\u00ec come l\u2019Assemblea, \u201cnon ha alcuna ingerenza nelle materie relative all\u2019esercizio delle funzioni pubbliche\u201d di Banca d\u2019Italia e del Governatore \u201cper il perseguimento delle finalit\u00e0 istituzionali\u201d (artt. 6 e 19). L\u2019unica influenza rilevante del Consiglio \u00e8 la nomina dei membri del direttorio della banca centrale escluso il governatore, ovvero il Direttore generale e i Vicedirettori generali, ma su \u201cproposta del Governatore\u201d (art. 18.3), che quindi ne limita fortemente la scelta. Insomma, c\u2019\u00e8 un ruolo per i partecipanti alle quote di Banca d\u2019Italia, ma esso \u00e8 molto ridotto.\n\nArriviamo quindi alla carica pi\u00f9 importante dell\u2019istituto: il Governatore. La sua nomina \u00e8 di natura completamente pubblica, in quanto nomina, rinnovo del mandato e revoca dello stesso \u201csono disposti con decreto del Presidente della Repubblica, su proposta del Presidente del Consiglio dei ministri, previa deliberazione del Consiglio dei ministri, sentito il parere del Consiglio superiore\u201d (art. 18.1). Come si vede, in questo processo le banche private non hanno un ruolo oltre un parere non vincolante.\n\nInsomma, la nomina del Governatore, la carica pi\u00f9 alta di Banca d\u2019Italia e \u2013 occorre ricordare \u2013 colui che rappresenta la stessa nel Consiglio Direttivo della Banca Centrale Europea (BCE), dove si decide la politica monetaria per tutta l\u2019area Euro, \u00e8 pubblica, in quanto \u00e8 proposta dal governo e disposta dal Presidente della Repubblica.\n\nDa dicembre 2014, infatti, il Meccanismo di vigilanza unico ( ) prevede che 126 istituti bancari considerati significativi per l\u2019Eurozona1 \u2013 dato che ne detengono l\u201982% degli asset \u2013 passino sotto la vigilanza europea, in collaborazione con le autorit\u00e0 nazionali. Date le sue dimensioni, Monte dei Paschi \u00e8 compresa nella lista delle banche significative, e quindi \u00e8 controllata principalmente dalla BCE, e non solamente da Banca d\u2019Italia, come ha lasciato intendere Di Battista. Le autorit\u00e0 nazionali mantengono invece la supervisione sugli istituti meno significativi, ma anche in questo caso in collaborazione con la BCE.\n\nVale la pena notare che nel 30% restante assieme all\u2019Italia sono presenti altre economie avanzate come Belgio, Giappone, Svizzera e Stati Uniti. Quindi, la presenza di propriet\u00e0 privata nelle banche centrali non \u00e8 una peculiarit\u00e0 italiana. In seguito ad una recente riforma sulle proprie quote di capitale (L. 29 gennaio 2014, n. 5), la Banca d\u2019Italia stessa ha difeso il suo carattere pubblico sostenendo il suo modello come \u201cnon dissimile da quello delle banche centrali di due tra i maggiori paesi del mondo avanzato, gli Stati Uniti e il Giappone. Nessuno mai penserebbe di considerare \u2018private\u2019 la Federal Reserve americana o la Banca del Giappone\u201d.\n\nPi\u00f9 nello specifico, l\u2019Italia appartiene assieme a Grecia e Sudafrica al 6% rappresentato dallo spicchio grigio, ovvero quel gruppo di paesi in cui lo Stato detiene meno del 50% delle quote della propria banca centrale. Le differenze in termini di funzionamento tra banche centrali tuttavia sono talmente grandi che, ad esempio, altri studi mettono Banca d\u2019Italia assieme alla banca centrale statunitense (Federal Reserve) in una categoria distinta da Grecia e Sudafrica (vedi Rossouw 2016) oppure assieme a Stati Uniti, Giappone e Svizzera e altri (vedi Bartels, Eichengreen e Di Mauro 2016).\n\nMa in termini di controllo da parte di privati, Banca d\u2019Italia \u00e8 ben diversa ad esempio dalla Reserve Bank of South Africa, dove chi detiene delle quote ha diritto ad eleggere 7 membri del su 15, o perfino dal Federal Reserve System americano dove le quote delle Federal Reserve regionali (Federal Reserve Bank di New York, Chicago, Philadelphia...) sono totalmente detenute dalle banche locali, che eleggono inoltre 6 membri su 9 di ciascun (vedi opuscolo della FED). Tuttavia anche nel caso americano la presenza di una \u201cprivata\u201d \u00e8 compensata dalla presenza di controllori pubblici: il presidente e il vice-presidente di ciascun sono di nomina pubblica, come esemplificato nello schema sottostante.\n\nIl problema nel valutare le connessioni tra banche private e banche centrali \u00e8 per\u00f2 che esaminare le disposizioni statutarie non sempre \u00e8 sufficiente. Negli ambienti finanziari esistono infatti una serie di sedi informali pi\u00f9 o meno istituzionalizzate (fonti di ispirazione inesauribili per teorie complottiste) di cui \u00e8 difficile valutare l\u2019influenza nel processo di regolamentazione e supervisione.\n\nUn esempio \u00e8 il Group of Thirty, su cui di recente il Mediatore Europeo ha aperto un\u2019inchiesta proprio per potenziale conflitto di interessi del presidente della BCE Mario Draghi. Valutare l\u2019effettiva influenza di questo genere di istituzioni \u00e8 tuttavia molto complicato, e solo di recente stanno emergendo studi in questa direzione.\n\nUno studio di Duchin e Sosyura (2012), ad esempio, ha notato che negli Stati Uniti le banche con connessioni politiche avevano una maggiore probabilit\u00e0 di ricevere aiuto statale nel 2008. Un lavoro pi\u00f9 recente che giunge a simili conclusioni, sempre sugli Stati Uniti, \u00e8 quello di Ignatowski, Werger e Korte (2015).\n\nGli aspetti di di cui abbiamo parlato finora hanno certamente un impatto nell\u2019incentivare o smorzare queste prassi: Adams (2013) ha infatti provato empiricamente che le banche rappresentate nei delle Federal Reserve regionali presentano una propensione minore a fallire rispetto ad altre banche di simili dimensioni ma non rappresentate. Come abbiamo visto, la Banca d\u2019Italia ha una governance pi\u00f9 rigida di quella del sistema federale americano. Tuttavia, sul caso italiano non esistono studi simili a quelli citati per la Federal Reserve.\n\nDi Battista ha affermato che Banca d\u2019Italia non \u00e8 pi\u00f9 una banca pubblica, fatto smentito completamente dallo Statuto di Banca d\u2019Italia e dal suo assetto istituzionale. Inoltre ha affermato che \u00e8 controllata dalle banche che essa stessa dovrebbe controllare, mettendo quindi ha rischio la sua funzione di supervisore. Sebbene questo sia impossibile a livello statutario, abbiamo visto che nel caso americano non \u00e8 cosi ovvio che le regole garantiscano questa intoccabilit\u00e0; tuttavia non esistono prove per il caso italiano. Ma il punto veramente rilevante \u00e8 che le banche italiane, e nello specifico Monte dei Paschi \u2013 l\u2019esempio citato dal parlamentare \u2013 non sono controllate solo da Banca d\u2019Italia ma anche dalla Banca centrale europea, che ne ha la responsabilit\u00e0. L\u2019esponente del M5S si merita quindi un \u201cPinocchio andante\u201d.\n\n1 I criteri per determinare quali banche sono significative fuoriescono dall\u2019ambito di interesse della nostra analisi. Si tratta per lo pi\u00f9 di criteri quantitativi, uno dei quali \u00e8 che la banca sia una delle tre maggiori entit\u00e0 dello Stato membro in questione.\n\n2 Il grafico fa riferimento ad un campione di 47 banche centrali nel mondo, quindi non sono rappresentate effettivamente tutte le banche centrali del mondo. Sebbene un campione pi\u00f9 ampio \u00e8 sempre desiderabile, in questo caso non dovremmo allarmarci troppo. Infatti, trattandosi di istituzioni altamente tecniche e dipendenti dallo sviluppo del sistema bancario in un determinato paese, il paragone che ci interessa principalmente \u00e8 tra Banca d\u2019Italia e le banche centrali di altre economie simili, cosiddette \u201cavanzate\u201d, come le economie europee o nordamericane (tutti i paesi OCSE sono rappresentati), e non quelle di alcuni paesi mancanti come ad esempio il Montenegro o la Tanzania. E queste sono tutte rappresentate nel campione.", "lang": "it"}