{"title": "Salvini e la crescita dei Paesi fuori dall'euro", "subtitle": "", "author": "pagellapolitica.it", "date": null, "vclaim_id": "vclaim-id-5122", "url": "https://pagellapolitica.it/dichiarazioni/6055/salvini-e-la-crescita-dei-paesi-fuori-dalleuro", "vclaim": "\"L'anno scorso le tre economie europee che sono cresciute di pi\u00f9 sono state la Polonia, l'Ungheria e la Gran Bretagna. Tutte e tre non hanno l'euro\" (Min. 33:08)\n\napprofitta della crisi greca per sostenere la sua tesi principale: l'intero sistema euro \u00e8 in crisi e asfissia la crescita economica. Che sia una posizione pi\u00f9 o meno condivisibile \u00e8 una valutazione politica che esula dal nostro lavoro, noi ci occupiamo di verificare i dati: \u00e8 vero che le tre economie cresciute di pi\u00f9 nel 2014 sono tutte extra-Eurozona?\n\nPil reale secondo Eurostat, le economie cresciute di pi\u00f9 tra i Paesi membri dell'Ue sono state l'Irlanda (4,6%), l'Ungheria (3,6%) e Malta (3,5%). Delle tre che cita Salvini, solo una \u00e8 sul podio. Polonia e Gran Bretagna occupano invece rispettivamente il 4\u00b0 e 6\u00b0 posto. La crescita complessiva \u00e8 stata dell'1,3% per l'Ue e 0,8 per l'Eurozona. Di seguito le 10 economie cresciute di pi\u00f9 l'anno scorso ( 7 delle quali fanno parte dell'euro\n\nVolendo anche rimuovere le economie pi\u00f9 piccole - una distinzione che per\u00f2 Salvini non fa nel suo intervento da Vespa - la dichiarazione del leader leghista rimane imprecisa. Se infatti non considerassimo Malta (che ha un Pil di 8 miliardi di euro - un po' meno di quello della Basilicata) e Lussemburgo (con un Pil di 47 miliardi di euro, meno della Puglia), rimarrebbe comunque la irlandese che, Salvini dimentica di citare irragionevolmente. Soprattutto perch\u00e9 l'Irlanda \u00e8 1,8 volte pi\u00f9 grande dell'Ungheria, Paese che invece il leghista sceglie di includere nella sua lista.\n\nIn passato Salvini ha fatto erroneamente riferimento a questi tre Paesi come esempio di una crescita notevole tra i Paesi fuori dall' area euro. Premesso che una correlazione tra euro e crescita non implicherebbe necessariamente una causalit\u00e0 tra le due variabili, il problema di questa dichiarazione \u00e8 un altro. Delle tre economie cresciute maggiormente nell'Ue l'anno scorso, solo una \u00e8 nella lista citata da Salvini. Anche volendo escludere la piccola Malta, Salvini ne azzecca due su tre, ma evita di segnalare che l'economia cresciuta di pi\u00f9 in assoluto \u00e8 l'Irlanda. \"N\u00ec\".", "lang": "it"}