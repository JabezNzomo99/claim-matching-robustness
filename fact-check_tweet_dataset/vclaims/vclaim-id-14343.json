{"title": "Padoan ha (quasi) ragione su 80 euro e consumi", "subtitle": "", "author": "pagellapolitica.it", "date": null, "vclaim_id": "vclaim-id-14343", "url": "https://pagellapolitica.it/dichiarazioni/8237/padoan-ha-quasi-ragione-su-80-euro-e-consumi", "vclaim": "\u00abIl tanto vituperato provvedimento degli 80 euro \u00e8 servito proprio a sostenere la domanda interna e i consumi delle famiglie meno abbienti in un periodo in cui, non dimentichiamocelo, l\u2019Italia ha attraversato la recessione pi\u00f9 profonda dal tempo dell\u2019unificazione, in tempo di pace\u00bb. (min. 24\u2019 50\u2019\u2019)\n\nSecondo l\u2019attuale deputato del Partito democratico, la misura avrebbe aiutato a sostenere la domanda interna e i consumi delle famiglie meno agiate. Inoltre, questo aiuto economico sarebbe giunto nel corso della peggiore recessione che l\u2019Italia ha affrontato dall\u2019Unit\u00e0 (escluse le due guerre mondiali).\n\nMa gli 80 euro hanno avuto un effetto positivo sui consumi delle famiglie? E questa misura \u00e8 davvero intervenuta in uno dei periodi pi\u00f9 bui dell\u2019economia italiana? Siamo andati a verificare.\n\nIl bonus degli 80 euro \u00e8 stato introdotto con il decreto legge 66/2014, dando ai lavoratori dipendenti la possibilit\u00e0 di ottenere (a partire da maggio 2014) un credito Irpef pari a 80 euro al mese (per un massimo di 640 euro). Questa misura \u00e8 stata poi confermata a partire dalla legge di Stabilit\u00e0 del 2015, e per gli anni successivi, per un massimo di 960 euro annuali.\n\nI beneficiari, secondo i dati condivisi il 28 marzo 2019 dal Ministero dell'Economia e delle Finanze e relativi al 2017, sono stati circa 12,2 milioni. Di questi, 1,8 milioni hanno restituito in tutto o in parte la cifra in seguito alla dichiarazione dei redditi.\n\nTanto la misura di per s\u00e9 quanto la sua efficacia sono state spesso messe in discussione, negli ultimi anni. Il punto centrale riguarda quanta parte degli 80 euro si siano tradotti in maggiori consumi da parte delle famiglie. Nell\u2019agosto 2017, il professor Giuseppe Marotta su scrisse che gli studi davano risultati molto diversi: secondo alcuni, questa traduzione in maggiori consumi era stata nulla, mentre secondo altri era stata totale.\n\nUn effetto intermedio sui consumi viene invece riportato in un studio realizzato dalla Banca Centrale Europea nel 2017 (ma relativo al 2014): il titolo \u00e8 . Emerge come le famiglie italiane avrebbero aumentato di 20 euro la loro spesa mensile per il cibo e di 30 euro quella per i trasporti. In generale, il bonus sarebbe stato speso nel 2014 per il 50-60 per cento del totale.\n\nL\u2019effetto positivo degli 80 euro sui consumi non \u00e8 insomma un dato condiviso da tutti gli economisti. Rimane infatti ancora incertezza sull\u2019efficacia dello stimolo economico introdotto dal governo Renzi. Parte di questa incertezza legata al fatto che non esistano studi che abbiano analizzato gli effetti della misura una volta che questa ha raggiunto carattere strutturale (e, quindi, in anni successivi al 2014).\n\nPadoan accosta l\u2019gli 80 euro al fatto che questi siano arrivati in un periodo di grande difficolt\u00e0 economica. La crisi iniziata nel 2007-2008 \u00e8 in effetti la pi\u00f9 grave nella storia repubblicana. Prendendo in considerazione un anno di riferimento e ricalcolando i prezzi come se fossero rimasti invariati (prezzi concatenati), emerge come tra il 2007 e il 2013 sia stata registrata una variazione in negativo del Pil reale dell\u20198,7 per cento.\n\nNelle due fasi recessive precedenti a quella del 2007-2008 (1974-1975 e 1992-1993) le contrazioni erano state pi\u00f9 modeste, attestandosi rispettivamente al 3,8 per cento per cento e all\u20191,9 per cento.\n\nInfatti, se escludiamo le due guerre mondiali, la crisi del 2008 \u00e8 stata la pi\u00f9 grave dall\u2019Unit\u00e0 d\u2019Italia ad oggi. Quella del 1929 \u00e8 la seconda pi\u00f9 grave della storia italiana e port\u00f2 a una riduzione del Pil reale dal 1929 al 1934 del 5,05 per cento.\n\nPier Carlo Padoan ha quindi ragione quando afferma che gli 80 euro sono stati introdotti nel periodo della pi\u00f9 profonda recessione dall\u2019Unit\u00e0 d\u2019Italia. Il 2013 \u00e8 l\u2019anno nel quale la crisi ha raggiunto il suo apice, e i suoi effetti hanno continuato a farsi sentire anche nel 2014 (anno di introduzione degli 80 euro).\n\nL\u2019ex ministro dell\u2019Economia e delle Finanze Pier Carlo Padoan ha dichiarato che il bonus degli 80 euro introdotto dal governo Renzi \u00e8 risultato positivo per la domanda interna e per i consumi delle famiglie meno agiate. La misura sarebbe inoltre intervenuta nel momento pi\u00f9 buio della storia dell\u2019economia italiana (se si escludono le recessioni dei due conflitti mondiali).\n\nDall\u2019altra parte, Padoan ha ragione quando afferma che gli 80 euro sono stati introdotti nel periodo pi\u00f9 buio di sempre per l\u2019economia italiana. Se si escludono gli anni dei due conflitti mondiali, la diminuzione del Pil reale tra il 2007 e il 2013 (-8,65 per cento) supera anche quella del 1929 (-5,05). L\u2019introduzione degli 80 euro coincide, quindi, effettivamente con il periodo di recessione pi\u00f9 profondo dall\u2019Unit\u00e0 d\u2019Italia.", "lang": "it"}