{"title": "Gdzie znajduj\u0105 si\u0119 czarne skrzynki samolotu katastofy smole\u0144skiej?", "subtitle": "Gdzie znajduj\u0105 si\u0119 czarne skrzynki samolotu katastofy smole\u0144skiej? Sprawdzamy co na ten temat powiedzia\u0142a Ma\u0142gorzata Wassermann.", "author": "demagog.org.pl", "date": null, "vclaim_id": "vclaim-id-11143", "url": "https://demagog.org.pl/wypowiedzi/gdzie-znajduja-sie-czarne-skrzynki-samolotu-katastofy-smolenskiej/", "vclaim": "31 maja 2010 roku zosta\u0142o podpisane memorandum w sprawie przekazania czarnych skrzynek samolotu Tu-154 przez Ministra Spraw Wewn\u0119trznych i Administracji Rzeczypospolitej Polskiej Jerzego Millera, Ministra Transportu Federacji Rosyjskiej Igora Lewitina oraz Przewodnicz\u0105c\u0105 Mi\u0119dzypa\u0144stwowego Komitetu Lotniczego Tatian\u0119 Anodin. Zgodnie z art. 3 wy\u017cej wymienionego memorandum:\n\n\u201eMAK, jako organ prowadz\u0105cy badanie techniczne, zabezpiecza przechowanie opiecz\u0119towanych przez obie Strony orygina\u0142\u00f3w zapis\u00f3w rejestrator\u00f3w pok\u0142adowych w celu wykluczenia jednostronnego dost\u0119pu do nich. Przekazanie Rzeczypospolitej Polskiej orygina\u0142\u00f3w zapis\u00f3w rejestrator\u00f3w pok\u0142adowych mo\u017ce zosta\u0107 dokonane na podstawie decyzji w\u0142a\u015bciwego organu Federacji Rosyjskiej po zako\u0144czeniu \u015bledztwa lub dochodzenia s\u0105dowego\u201e.\n\nZa\u0142\u0105cznik 13 do Konwencji o mi\u0119dzynarodowym lotnictwie cywilnym z Chicago 7 grudnia 1944 r., (roz. 5, pkt. 5.1) ustala, \u017ce za wszcz\u0119cie bada\u0144 oraz ich prowadzenie maj\u0105ce na celu wyja\u015bnienie okoliczno\u015bci wypadku odpowiedzialne jest pa\u0144stwo miejsca zdarzenia. Punkt 3.3, roz. 3, stwierdza, \u017ce:\n\n\u201ePa\u0144stwo miejsca zdarzenia podejmuje wszelkie niezb\u0119dne dzia\u0142ania w celu ochrony dowod\u00f3w i odpowiedniego zabezpieczenia statku powietrznego i jego zawarto\u015bci przez czas niezb\u0119dny do przeprowadzenia badania. Ochrona dowod\u00f3w obejmuje zachowanie, poprzez sfotografowanie lub innymi metodami, wszelkich dowod\u00f3w, kt\u00f3re mog\u0142yby zosta\u0107 usuni\u0119te, zatarte, utracone lub zniszczone. Odpowiednie zabezpieczenie obejmuje ochron\u0119 przed dalszymi uszkodzeniami, dost\u0119pem os\u00f3b nieupowa\u017cnionych, kradzie\u017c\u0105 i zniszczeniem.\u201d\n\nWypowied\u017a uznajemy za manipulacj\u0119, poniewa\u017c przepisy konwencji o mi\u0119dzynarodowym lotnictwie cywilnym dotycz\u0105ce badania wypadk\u00f3w i incydent\u00f3w lotniczych s\u0105 zbie\u017cne z memorandum dotycz\u0105cym przekazania czarnych skrzynek Tu-154. Prawdziwe jest stwierdzenie, \u017ce szef MSW zostawi\u0142 czarne skrzynki na podstawie memorandum, jednak\u017ce przepisy konwencji podobnie jak memorandum nie nakanuj\u0105 zwrotu tych rejestrator\u00f3w.", "lang": "pl"}