{"title": "Kiedy by\u0142a znana data szczytu?", "subtitle": "Kiedy by\u0142a znana data szczytu? Czy by\u0142a znana ju\u017c w kwietniu? Odpowied\u017a znajdziecie w naszej analizie wypowiedzi Grzegorza Schetyny.", "author": "demagog.org.pl", "date": null, "vclaim_id": "vclaim-id-600", "url": "https://demagog.org.pl/wypowiedzi/kiedy-byla-znana-data-szczytu/", "vclaim": "W ostatnich dniach w Valetcie (Malta) odby\u0142y si\u0119 dwa szczyty. Z kontekstu wynika, \u017ce Ministrowi Grzegorzowi Schetynie chodzi\u0142o o szczyt Unia Europejska \u2013 Afryka, kt\u00f3ry nazywany jest \u201cszczytem w sprawie migracji\u201d. Zgodnie z dokumentem z dnia 30 czerwca, wys\u0142anym przez Sekretariat Rady Unii Europejskiej do Komitetu Sta\u0142ych Przedstawicieli, data szczytu w Valetcie (Malta) zosta\u0142a uzgodniona na specjalnym spotkaniu Rady Europejskiej dnia 23 kwietnia 2015 roku. Agenda spotkania zosta\u0142a doprecyzowana w wy\u017cej podanym dokumencie dnia 30 czerwca 2015 roku. Co wa\u017cne, nie by\u0142 to szczyt \u201cg\u0142\u00f3w\u201d poszczeg\u00f3lnych pa\u0144stw i nasz kraj reprezentowa\u0142a Podsekretarz Stanu Katarzyna Kacperczyk.\n\nDrugi, nieformalny szczyt szef\u00f3w pa\u0144stw i rz\u0105d\u00f3w (szczyt Rady Europejskiej) odby\u0142 si\u0119 w Valletcie 12 listopada o godzinie 14:30. Zaproszenie na ten szczyt zosta\u0142o wystosowane przez Donalda Tuska 3 listopada br. Wed\u0142ug eksperta, na szczyt RE mog\u0105 jecha\u0107 wy\u0142\u0105cznie prezydent lub premier, jednak utar\u0142o si\u0119, \u017ce powinien to by\u0107 szef rz\u0105du jako, \u017ce to on prowadzi polityk\u0119 zagraniczn\u0105 kraju.", "lang": "pl"}