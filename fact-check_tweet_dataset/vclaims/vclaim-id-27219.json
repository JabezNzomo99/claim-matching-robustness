{"title": "At prisen \u00f8ker betyr ikke at Norge har de dyreste bussbillettene i Europa", "subtitle": "NTB sendte ut rettelse to dager etter publisering, men ingen medier rettet opp feilen.", "author": "www.faktisk.no", "date": null, "vclaim_id": "vclaim-id-27219", "url": "https://www.faktisk.no/faktasjekker/Q86/at-prisen-oker-betyr-ikke-at-norge-har-de-dyreste-bussbillettene-i-europa", "vclaim": "\u00abNorske bussbilletter dyrest i Europa\u00bb, l\u00f8d den opprinnelige tittelen p\u00e5 en sak fra Norsk Telegrambyr\u00e5 (NTB) som ble publisert mandag 7. august. Ingressen var denne:\n\nHos alle disse mediene er tittelen lik som i NTB-meldingen, men noen av ingressene er endret p\u00e5. Alle etterlater imidlertid det samme inntrykket: Norge har de h\u00f8yeste bussbillettprisene i Europa.\n\nI NTBs sak kunne man blant annet lese at prisene p\u00e5 buss og taxi i Norge har steget med over 50 prosent fra 2005 til 2016, og at dette var mer enn prisveksten i b\u00e5de EU og resten av Skandinavia.\n\nG\u00e5r man inn i Statistisk sentralbyr\u00e5s (SSB) artikkel - \u00abPrisvekst p\u00e5 all veitransport\u00bb, som NTB har basert saken sin p\u00e5, finner man dette:\n\u2022 Det var prisvekst i alle former for kollektivtransport i Norge i perioden 2000-2016.\n\u2022 Prisene p\u00e5 buss og taxi samt b\u00e5ttransport har steget mest, mens prisene p\u00e5 skinneg\u00e5ende transport hadde lavest prisvekst i samme periode.\n\u2022 Prisene p\u00e5 flytransport har i lang tid v\u00e6rt fallende, men de siste to \u00e5rene var det vekst i flybillettprisene p\u00e5 20 prosent.\n\nVidere kan man se p\u00e5 sammenlikningene som gj\u00f8res i SSBs artikkel:\n\u2022 Sammenlignet med EU og med de to andre skandinaviske landene har de norske prisene p\u00e5 buss og taxi \u00f8kt mest i perioden 2005-2016.\n\u2022 Prisene p\u00e5 fly- og skinneg\u00e5ende transport vokste derimot mer i EU enn i Norge.\n\u2022 Prisene p\u00e5 buss og taxi i Norge steg med over 50 prosent fra 2005 til 2016. Dette er mer enn prisveksten i b\u00e5de EU og resten av Skandinavia.\n\u2022 I perioden 2005-2016 \u00f8kte de norske prisene p\u00e5 flytransport med om lag 27 prosent. I Danmark var det et prisfall i samme periode, mens i Sverige \u00f8kte prisene med om lag 5 prosent.\n\nSSB har ogs\u00e5 lagt til en forklaring n\u00e5r de skriver \u00abEuropa\u00bb, hvor det st\u00e5r at dette m\u00e5les ut fra land som er medlem av EU, alts\u00e5 totalt 28 stater. I verdensdelen Europa ligger det imidlertid totalt 46 stater.\n\nNTBs opprinnelige tittel og ingress var helt feil sammenliknet med innholdet som ble presentert i artikkelen. Den n\u00e5v\u00e6rende tittelen stemmer heller ikke overens med innholdet.\n\nFaktisk.no har v\u00e6rt i kontakt med SSB for \u00e5 h\u00f8re om det finnes tall p\u00e5 bussbillettprisene i Norge sammenliknet med andre europeiske land. Det n\u00e6rmeste SSB kommer en prisniv\u00e5sammenlikning er SSBs prisniv\u00e5indeks over transporttjenester som ligger i Statistikkbanken.\n\nDenne prisniv\u00e5indeksen gjelder ogs\u00e5 bare de 28 europeiske landene (EU28) som er medlem av EU. Transporttjenester inneb\u00e6rer b\u00e5de tog, t-bane og trikk, buss, drosje, flybilletter inn- og utland (ikke charter), b\u00e5t, samt flytte- og lagringstjenester (som flyttebil, oppbevaringsboks og lager). Det g\u00e5r ikke an \u00e5 bryte ned tallene p\u00e5 hver enkelt undergruppe. Derfor kan heller ikke prisniv\u00e5indeksen gi svar p\u00e5 norske bussbillettpriser sammenliknet med bussbillettpriser i EU-landene. Det prisniv\u00e5indeksen imidlertid kan fortelle, er blant annet dette:\n\u2022 I 2016 var prisniv\u00e5et p\u00e5 transporttjenester h\u00f8yere p\u00e5 Island og i Storbritannia enn i Norge (henholdsvis 68 prosent, 38 prosent og 34 prosent h\u00f8yere enn EU-snittet).\n\u2022 I 2015 var prisniv\u00e5et p\u00e5 transporttjenester h\u00f8yere p\u00e5 Island, i Storbritannia og i Sveits enn i Norge (henholdsvis 52 prosent h\u00f8yere, 48 prosent h\u00f8yere, 28 prosent h\u00f8yere og 26 prosent h\u00f8yere enn EU-snittet).\n\nFra 2015 til 2016 har det v\u00e6rt en \u00f8kning i prisniv\u00e5et i Norge p\u00e5 \u00e5tte prosentpoeng. Forklaringen p\u00e5 denne \u00f8kningen kan v\u00e6re at prisene i Norge har \u00f8kt, at den norske kronen er styrket eller at prisene har g\u00e5tt ned i andre land. P\u00e5 samme m\u00e5te kan det motsatte forklare en nedgang i prisniv\u00e5et.\n\nI 2003, 2004, 2006, 2008, 2009, 2010, 2011 og 2012 var prisniv\u00e5et p\u00e5 transporttjenester h\u00f8yest i Norge.\n\nEurostat, EUs statistikkbyr\u00e5, har en oversikt over gjennomsnittspris for forh\u00e5ndskj\u00f8pt enkeltbillett p\u00e5 buss i by i 2015. Her havner Norge p\u00e5 topp med en pris p\u00e5 ca. 36 kroner, men oversikten er sv\u00e6rt mangelfull og inneholder bare gjennomsnittspris i 15 europeiske land.\n\nI for eksempel Sverige, som ikke er med i Eurostats oversikt, ligger prisen for en enkeltbillett if\u00f8lge SL.se p\u00e5 43 svenske kroner, som tilsvarer ca. 42 norske kroner. Til sammenlikning koster Ruters enkeltbillett 33 kroner.\n\nI Z\u00fcrich i Sveits koster en enkeltbillett for voksen 4,40 sveitsiske franc, som tilsvarer ca. 36 norske kroner.\n\nDette tyder p\u00e5 at en bussbillett er dyrere i b\u00e5de Sverige og Sveits.\n\nEtter at en leser gjorde NTB oppmerksom p\u00e5 at tittel og ingress ikke stemte overens med innholdet, sendte NTB 9. august klokken 09.08 ut en melding til redaksjonene om at de hadde gjort rettelser i saken:\n\nIngen av redaksjonene som publiserte NTBs opprinnelige sak, endret tittel og ingress etter at NTB sendte ut rettelse. Den rettede tittelen i NTBs sak er for \u00f8vrig fortsatt feil, da de aktuelle SSB-tallene fremdeles ikke sier noe om prisveksten i Europa, men i EUs 28 medlemsstater, og i Skandinavia.\n\nFaktisk.no har v\u00e6rt i kontakt med VG, NRK, Nettavisen og E24.no. Alle har n\u00e5 foretatt endringer, eller sendt ut melding om at tittel og ingress ikke stemte. Sjefredakt\u00f8r i VG, Gard Steiro, sier til Faktisk.no at det er viktig \u00e5 rette opp feil:\n\nEtikkredakt\u00f8r i NRK, Per Arne Kalbakk, sier at ogs\u00e5 de skal rette opp feilen:\n\nRedakt\u00f8r i Nettavisens nyhetsredaksjon, Erik Stephansen, takker for at de ble gjort oppmerksomme p\u00e5 feilen:", "lang": "no"}