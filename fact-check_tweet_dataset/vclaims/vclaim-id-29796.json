{"title": "Calenda ha ragione sugli istituti tecnici superiori", "subtitle": "", "author": "pagellapolitica.it", "date": null, "vclaim_id": "vclaim-id-29796", "url": "https://pagellapolitica.it/dichiarazioni/7995/calenda-ha-ragione-sugli-istituti-tecnici-superiori", "vclaim": "\u00abSul settore delle competenze oggi c\u2019\u00e8 un mismatch totale. [...] Oggi tu hai un problema di lavoro e allo stesso tempo una domanda di lavoro qualificato in alcuni settori; allora perch\u00e9 non partiamo dalla riforma del Sistema ITS, quello che raggruppa i percorsi di Specializzazione Tecnica Post Diploma? Basterebbero 400 milioni di euro per arrivare a 100 mila studenti contro gli 800 mila tedeschi ed i nostri attuali 9 mila. Meno di un quarto dell\u2019abolizione del canone Rai o delle tasse universitarie, ma produrrebbe un risultato sicuro.\u00bb\n\nNel corso di un\u2019intervista rilasciata al quotidiano , il ministro uscente dello Sviluppo economico Carlo Calenda ha affrontato il tema della carenza di istituti tecnici superiori (ITS) in Italia, facendo un confronto con la Germania, e le sue ripercussioni sull'occupazione.\n\nSia gli ITS (qui una panoramica: 93 scuole sul territorio nazionale, divise per 6 aree tematiche) che le si basano sull\u2019idea che percorsi di formazione realizzati attraverso un coordinamento attivo tra datori di lavoro (imprese), scuole di specializzazione e partner sociali (camere di commercio, associazioni di categoria e sindacati) possano favorire l\u2019inserimento dei giovani nel mondo del lavoro.\n\nVa per\u00f2 ricordato che, in Germania, una grande parte della performance dell\u2019economia, in termini occupazionali, dipende anche dall\u2019esistenza della cosiddetta (formazione secondaria di studio-lavoro), un percorso professionalizzante per giovani che non hanno completato la scuola dell\u2019obbligo e che non hanno intenzione di affrontare un percorso terziario ( o universit\u00e0). Uno studio commissionato dalla Bertelsmann Stiftung ha trattato le potenzialit\u00e0 (e i rischi) di un trasferimento del sistema della all\u2019estero.\n\n\u00c8 estremamente difficile verificare l\u2019affermazione di Calenda secondo cui basterebbe investire 400 milioni di euro negli ITS per portare gli iscritti a 100.000 unit\u00e0. In primo luogo, \u00e8 necessario conoscere il costo che ogni studente degli ITS rappresenta per lo Stato italiano. Inoltre, sarebbe necessario capire se l\u2019aumento del numero degli studenti non implichi anche un adeguamento infrastrutturale, un costo aggiuntivo per la costruzione o l\u2019ampliamento degli edifici che al momento \u00e8 difficile stimare.\n\nPer capire se gli ITS rappresentano un valore aggiunto rispetto alle universit\u00e0 serve per\u00f2 un confronto con la performance di queste ultime. Alla luce del XIX rapporto AlmaLaurea (che fa riferimento ai laureati entro il 2015) e dei dati di INDIRE per lo stesso anno (rapporto fra la terza e prima colonna blu nel grafico che segue) si ottiene quanto segue: un 78% dei diplomati ITS trova un\u2019occupazione entro un anno dal titolo, rispetto al 68% dei laureati triennali e il 70% dei magistrali.\n\nIl ministro sostiene che gli ITS potrebbero giocare un ruolo importante nel risolvere il problema del sul mercato del lavoro italiano. I dati sembrano indicare, in effetti, che gli istituti di specializzazione garantiscano un migliore inserimento nel mondo del lavoro rispetto alle universit\u00e0. Riguardo al numero degli iscritti negli ITS italiani e nelle tedesche, i numeri citati da Calenda sono corretti, anche se non completamente precisi. Anche il riferimento al canone RAI e la proporzione di \u201cun quarto\u201d sono corretti, ma mancano elementi concreti a supporto dell\u2019entit\u00e0 dell\u2019investimento considerato necessario dal ministro: l\u2019argomento andrebbe approfondito ulteriormente. Nel complesso per Calenda dunque un \u201cC\u2019eri quasi\u201d.", "lang": "it"}