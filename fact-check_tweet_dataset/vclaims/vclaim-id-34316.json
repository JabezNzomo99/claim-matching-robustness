{"title": "Che cosa non dice Salvini sul pignoramento dei conti correnti", "subtitle": "", "author": "pagellapolitica.it", "date": null, "vclaim_id": "vclaim-id-34316", "url": "https://pagellapolitica.it/dichiarazioni/8450/che-cosa-non-dice-salvini-sul-pignoramento-dei-conti-correnti", "vclaim": "\u00ab[Il ministro dell\u2019Economia e delle Finanze Roberto Gualtieri] ha appena annunciato che se sei in arretrato con i pagamenti ti possono pignorare i conti. Secondo me siamo all\u2019Unione sovietica fiscale perch\u00e9 siamo allo Stato di polizia fiscale\u00bb\n\nIl 21 novembre, durante la presentazione del nuovo libro di Bruno Vespa a Roma, il leader della Lega Matteo Salvini ha detto che il ministro dell\u2019Economia e delle Finanze Roberto Gualtieri \u00abha appena annunciato che se sei in arretrato con i pagamenti ti possono pignorare i conti. Secondo me siamo all\u2019Unione sovietica fiscale perch\u00e9 siamo allo Stato di polizia fiscale\u00bb.\n\nSe il contribuente \u00e8 inadempiente (ossia non ha pagato nei termini, in totale 90 giorni) e se non ha fatto ricorso contro l\u2019avviso, quest\u2019ultimo acquista efficacia di titolo esecutivo. In sostanza, non \u00e8 pi\u00f9 necessario l\u2019intervento di un giudice che autorizzi la procedura di esproprio.\n\nPrima che si arrivi a questo punto, \u00e8 comunque possibile fare ricorso se si ritiene che l\u2019avviso ricevuto sia sbagliato, chiamando in causa l\u2019autorit\u00e0 giudiziaria e sospendendo qualsiasi azione forzata da parte dell\u2019ente locale.\n\nCome aveva chiarito all\u2019epoca l\u2019Agenzia delle Entrate, questa possibilit\u00e0 esiste gi\u00e0 da circa 14 anni, quando con una lette del 2005 furono modificate le norme in modo da consentire all\u2019Agenzia stessa di procedere al pignoramento presso terzi (a noi risulta che la norma in questione abbia questa forma solo dal 2008, ma la sostanza non cambia).\n\nSecondo l\u2019ex ministro Matteo Salvini, il governo vuole introdurre una nuova norma che farebbe s\u00ec che \u00abse sei in arretrato con i pagamenti ti possono pignorare i conti\u00bb. In effetti, il disegno di legge di Bilancio per il 2020 propone di introdurre una nuova norma sulla riscossione delle tasse, che riguarda nello specifico i contribuenti inadempienti che non hanno fatto ricorso contro l\u2019avviso di riscossione di imposte locali.\n\nIn caso di inadempienza e mancato ricorso, l\u2019avviso acquista efficacia di titolo esecutivo e non richiede l\u2019intervento di un giudice che autorizzi la procedura di esproprio. Non si tratta per\u00f2 di una novit\u00e0 in senso assoluto: l\u2019azione di pignoramento presso terzi esiste gi\u00e0 da diversi anni per quanto riguarda la riscossione che compete allo Stato, e non agli enti locali.", "lang": "it"}