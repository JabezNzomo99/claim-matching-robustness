{"title": "Gli investimenti da e verso l\u2019Italia: dati \u201csconfortanti\u201d?", "subtitle": "", "author": "pagellapolitica.it", "date": null, "vclaim_id": "vclaim-id-19771", "url": "https://pagellapolitica.it/dichiarazioni/8075/gli-investimenti-da-e-verso-litalia-dati-sconfortanti", "vclaim": "\u00abAbbiamo un dato, relativo all'anno scorso, che \u00e8 inquietante: ci sono 180 miliardi di investimenti italiani all'estero in pi\u00f9 e 24 miliardi di investimenti stranieri in Italia in meno. Il dato \u00e8 assolutamente sconfortante\u00bb. (min. 3' 05'')\n\nAnna Maria Bernini ha affermato che, lo scorso anno, \u00e8 stato registrato un grande aumento di investimenti italiani all\u2019estero (180 miliardi) e una diminuzione di 24 miliardi degli investimenti stranieri in Italia.\n\nPer cominciare a verificare la situazione, un primo passo \u00e8 controllare se effettivamente vi sia stata una riduzione degli investimenti di capitale in e dall\u2019Italia.\n\nSeguendo la metodologia adottata dalla Banca d\u2019Italia e dal Fondo Monetario Internazionale, gli investimenti effettuati dalle aziende per l\u2019acquisizione del controllo di attivit\u00e0 gi\u00e0 esistenti, o per la creazione di nuove imprese, vengono contabilizzati alla voce \u201cinvestimenti diretti\u201d della bilancia dei pagamenti. Questa \u00e8 una parte importante della contabilit\u00e0 nazionale che registra le transazioni dei residenti in un Paese con il resto del mondo: sia il commercio con l\u2019estero che le transazioni di immobili o le attivit\u00e0 finanziarie.\n\nGli investimenti diretti esteri, o IDE, vengono registrati come attivit\u00e0 se effettuati da imprese italiane, e come passivit\u00e0 se effettuati in Italia da imprese straniere. Dunque, se l\u2019affermazione della capogruppo fosse vera, dovremmo notare una forte riduzione del saldo degli investimenti diretti tra il 2016 e il 2017.\n\nPer prima cosa, l\u2019entit\u00e0 degli investimenti diretti non \u00e8 lontanamente paragonabile alle cifre riportate dalla senatrice, come mostrano i dati forniti dalla stessa Banca d\u2019Italia e rielaborati dall\u2019agenzia ICE, l\u2019ente governativo italiano che si occupa del commercio estero. Gli investimenti diretti in uscita si aggirano infatti intorno ai 6,5 miliardi per il 2017 e quelli in entrata sono intorno ai 17,7 miliardi nello stesso anno. Come si pu\u00f2 notare dalla tabella, la riduzione di 7,2 miliardi tra il 2016 e il 2017 riguarda una diminuzione degli investimenti italiani verso aziende controllate all\u2019estero, e non viceversa.\n\nPer prima cosa, guardiamo a quello che hanno fatto i risparmiatori e gli investitori italiani. La Banca d\u2019Italia ha certificato che negli ultimi anni vi \u00e8 stata una cospicua diversificazione del portafoglio finanziario da parte degli italiani. In seguito alla diminuzione dei rendimenti dei titoli nostrani - dovuto in larga parte al massiccio piano di acquisti effettuato dalla Banca Centrale Europea ( il cosiddetto , QE) -, gli italiani hanno iniziato ad acquistare strumenti di diritto estero e a detenere meno titoli di Stato e di banche italiane.\n\nQuesti movimenti sono naturalmente stati fatti per lo pi\u00f9 dagli investitori professionali. Si tratta di una \u201cfuga di capitali\u201d? La Banca d\u2019Italia lo ha negato con decisione in un comunicato recente. Nell\u2019interpretazione della Banca d\u2019Italia, questi movimenti sono piuttosto una ricerca di investimenti pi\u00f9 diversificati e redditizi, e non sono frutto di un maggior \u201crischio-Paese\u201d che avrebbe portato molti a disinvestire, ad esempio, nei titoli di Stato italiani.\n\nE gli stranieri? In effetti, una diminuzione degli investimenti finanziari da parte di operatori stranieri in Italia c\u2019\u00e8 stata, ma questa ha riguardato pi\u00f9 l\u2019anno 2016 che il 2017. Se andiamo infatti a leggere i bollettini economici pubblicati dalla Banca d\u2019Italia, scopriamo che nel 2016 i non residenti hanno ridotto di 24,6 miliardi complessivi i loro investimenti in titoli di Stato italiani (forse proprio quei 24 miliardi ai quali si riferiva la senatrice) mentre nel 2017 hanno aumentato i loro investimenti di 3,6 miliardi.\n\nNel frattempo, come abbiamo detto, gli investitori residenti hanno invece continuato nel processo di diversificazione del portafoglio tramite l\u2019acquisto di titoli esteri, un fenomeno iniziato nel 2014. Nello specifico, l\u2019acquisto di titoli esteri \u00e8 stato di 78,7 miliardi nel 2016 e a 127,1 nel 2017, cifre elevate ma comunque diverse dai 180 miliardi riportati dalla capogruppo dei senatori forzisti.\n\nPer conoscere questi movimenti pi\u00f9 nel dettaglio bisogna ora introdurre un aspetto tecnico del sistema dei pagamenti tra gli Stati: il TARGET 2. La sigla sta per ed \u00e8 \u2013 nelle parole della BCE \u2013 \u00abla principale piattaforma europea per il regolamento di pagamenti di importo rilevante; viene utilizzato sia dalle banche centrali sia dalle banche commerciali per trattare pagamenti in euro in tempo reale\u00bb.\n\nTecnicamente, ogni transazione effettuata dall\u2019Italia verso paesi dell\u2019Eurozona viene registrata come debito della Banca d\u2019Italia verso la BCE, mentre ogni transazione fatta verso l\u2019Italia viene registrata come credito della Banca d\u2019Italia nei confronti della BCE. Se un Paese riceve pi\u00f9 capitale di quanto ne d\u00e0 all\u2019estero \u2013 che sia tramite la vendita di merci e servizi o di titoli nazionali a un partner dell\u2019area euro \u2013 il suo saldo TARGET 2 \u00e8 positivo. In caso contrario \u00e8 negativo.\n\nIn definitiva, se si prendono per validi i dati e le affermazioni della Banca d\u2019Italia si pu\u00f2 comprendere come l\u2019affermazione della senatrice sia sbagliata sotto diversi aspetti. In primo luogo, questi movimenti riguardano le scelte degli investitori nei mercati finanziari, non le decisioni di investimento degli imprenditori italiani verso l\u2019estero e viceversa.\n\nAnna Maria Bernini ha dichiarato che, secondo un dato relativo allo scorso anno, gli investimenti italiani verso l\u2019estero sono aumentati di 180 miliardi, mentre gli investimenti stranieri in Italia sono diminuiti di 24 miliardi. Non siamo riusciti a trovare alcuna fonte che confermasse l\u2019affermazione della senatrice Bernini. L\u2019unica dato inerente a una possibile fuga di capitali \u2013 smentita per\u00f2 dalla Banca d\u2019Italia \u2013 ha a che fare con problematiche di natura finanziaria e con gli scompensi all\u2019interno dell\u2019Eurozona. Gli investimenti diretti esteri in uscita dall\u2019Italia, invece, sono di circa 6,5 miliardi per il 2017 e quelli in entrata intorno ai 17,7 miliardi nello stesso anno. Cifre e trend molto diversi da quelli citati da Bernini, che dunque merita un \u201cPinocchio andante\u201d.", "lang": "it"}