{"title": "Le azioni di Banca Etruria", "subtitle": "", "author": "pagellapolitica.it", "date": null, "vclaim_id": "vclaim-id-3786", "url": "https://pagellapolitica.it/dichiarazioni/6975/le-azioni-di-banca-etruria", "vclaim": "Durante l\u2019intervento alla Camera per presentare la mozione di sfiducia nei confronti del ministro Maria Elena Boschi, il deputato del M5S Alessandro Di Battista ha citato il crollo del valore azionario della Banca Etruria nel periodo in cui vi ha ricoperto incarichi di grande responsabilit\u00e0 il padre del ministro. Vediamo come sono andate le cose.\n\nPier Luigi Boschi \u00e8 entrato a far parte del Consiglio di Amministrazione della banca il 3 aprile 2011, il titolo aveva appena cominciato la sua parabola discendente e il 4 aprile 2011 (il giorno precedente era domenica) chiuse con un valore di 7,87 euro.\n\nNei mesi successivi ci furono altri guai per l\u2019istituto di credito e, a partire da maggio 2014, come mostra il grafico di Borsa Italiana, il titolo \u00e8 sempre rimasto sotto il valore di 1 euro ad azione. Il grafico successivo evidenzia l\u2019andamento del titolo dal 15 aprile 2014.\n\nMeno di due mesi pi\u00f9 tardi, l\u201911 novembre 2014, Banca Etruria pubblic\u00f2 i nuovi risultati trimestrali, che registravano una perdita di 126,1 milioni nei primi nove mesi dell\u2019anno. Quello stesso giorno la Banca d\u2019Italia annunci\u00f2 una nuova ispezione generale ordinaria, causando un nuovo crollo del titolo: il 12 novembre raggiunse il minimo storico di 0,453 euro ad azione, che sarebbe comunque stato raggiunto e superato di l\u00ec a qualche settimana. Al momento della sospensione definitiva del titolo, il 12 febbraio 2015 - il giorno dopo il commissariamento della banca da parte della Banca d\u2019Italia - il valore era di 0,583 euro ad azione.\n\nAlessandro Di Battista cita correttamente il crollo del valore azionario di Banca Etruria tra il 2011 e il 2014, periodo durante il quale Pier Luigi Boschi ha mantenuto importanti cariche dirigenziali nell\u2019istituto di credito. Anzi, quando le ispezioni che hanno portato alla multa di Bankitalia sono terminate, il valore era ancora pi\u00f9 basso di quanto citato da Di Battista. \u201cVero\u201d per l\u2019esponente del Movimento 5 Stelle.", "lang": "it"}