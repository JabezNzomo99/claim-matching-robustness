{"title": "No, non sono \u00abgi\u00e0 disponibili\u00bb 540 miliardi di euro grazie all\u2019Ue", "subtitle": "", "author": "pagellapolitica.it", "date": null, "vclaim_id": "vclaim-id-41760", "url": "https://pagellapolitica.it/dichiarazioni/8591/no-non-sono-gia-disponibili-540-miliardi-di-euro-grazie-allue", "vclaim": "\u00abNon dimentichiamo che per sanit\u00e0 ed economia sono gi\u00e0 disponibili i 540 miliardi di Bei, \u201cSure\u201d e Mes\u00bb, ha sottolineato Sassoli, commentando proprio le decisioni prese sul nuovo fondo per la ripresa.\n\nAbbiamo verificato e Sassoli \u00e8 parecchio impreciso.\n\nCon questo fondo la Bei far\u00e0 da \u201cgarante\u201d per le banche locali e gli intermediari finanziari che fanno prestiti alle imprese degli Stati membri, in modo che non vadano incontro a rischi di instabilit\u00e0 finanziaria. Secondo i calcoli della Bei, questi 25 miliardi di euro di garanzia saranno in grado di mobilitare in totale \u00abfino a 200 miliardi di euro\u00bb per diversi tipi di operazioni.\n\nIn breve: attraverso il Mes, gli Stati membri all\u2019area euro potranno accedere a una nuova linea di credito, a tassi di interesse vantaggiosi e senza la condizione di introdurre immediate misure correttive sui bilanci statali (mentre per il futuro le cose sono pi\u00f9 incerte), per \u00abfinanziare l\u2019assistenza sanitaria diretta e indiretta, e i costi relativi alla cura e alla prevenzione\u00bb legati all\u2019emergenza coronavirus.\n\nDa un lato, questi 240 miliardi del Mes sono calcolati dal Consiglio europeo e da Sassoli come se tutti i Paesi dell\u2019area euro ne facessero richiesta, ad oggi uno scenario molto improbabile. Si pensi per esempio a Paesi come la Germania, che gi\u00e0 spendono poco oggi per finanziare il proprio debito sui mercati e a cui poco converrebbero i prestiti del Mes.\n\nDall\u2019altro lato, come abbiamo gi\u00e0 visto in precedenza, questi aiuti del Mes \u2013 cos\u00ec come quelli di Bei e Sure \u2013 non sono ancora attivi. L\u2019auspicio del Consiglio europeo \u00e8 che questo pacchetto sia operativo dal 1\u00b0 giugno, ma proprio sul Mes non \u00e8 ancora del tutto chiaro come funzioner\u00e0 la nuova linea di credito (per esempio, sui tassi di interesse dei prestiti e sulla loro scadenza), come hanno sottolineato il 27 aprile su l\u2019economista Carlo Cottarelli e l\u2019ex ministro degli Esteri Enzo Moavero Milanesi.\n\nSecondo David Sassoli, \u00abper sanit\u00e0 ed economia sono gi\u00e0 disponibili i 540 miliardi di Bei, Sure e Mes\u00bb. Abbiamo verificato e il presidente del Parlamento europeo \u00e8 parecchio impreciso.\n\nDa un lato, \u00e8 vero che la \u201cpotenza di fuoco\u201d delle tre misure messe in campo dalla Banca europea per gli investimenti (Bei), dalla Commissione europea (Sure) e dall\u2019Eurogruppo con il Mes ha un valore pari a circa 540 miliardi euro. Ma questa cifra contiene i 240 miliardi di euro che il Mes potrebbe dare in aiuto \u2013 su cui mancano ancora dettagli \u2013 come se tutti i 19 Paesi dell\u2019area euro ne facessero richiesta. Ipotesi oggi molto improbabile.\n\nDall\u2019altro lato, in ogni caso non \u00e8 vero che questi soldi sono \u00abgi\u00e0 disponibili\u00bb. In base a quanto emerso dal Consiglio europeo del 23 aprile, l\u2019Ue ha in programma di rendere operativo questo pacchetto di risorse a partire dal 1\u00b0 giugno prossimo.", "lang": "it"}