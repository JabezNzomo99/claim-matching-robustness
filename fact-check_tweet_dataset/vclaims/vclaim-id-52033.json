{"title": "L\u2019incarico di Mario Nava in Consob era incompatibile?", "subtitle": "", "author": "pagellapolitica.it", "date": null, "vclaim_id": "vclaim-id-52033", "url": "https://pagellapolitica.it/dichiarazioni/8102/lincarico-di-mario-nava-in-consob-era-incompatibile", "vclaim": "Luigi di Maio, vicepresidente del Consiglio e ministro del Lavoro, ha accolto con soddisfazione le dimissioni dell\u2019economista Mario Nava da Presidente della Commissione Nazionale per le Societ\u00e0 e la Borsa (Consob).\n\nNel 1994 divent\u00f2 un funzionario della Commissione Europea, svolgendo da allora diverse attivit\u00e0 per l\u2019organo esecutivo comunitario: dal supporto fornito al gabinetto dell\u2019allora commissario Mario Monti (2000-2001) e, successivamente, al presidente della Commissione Romano Prodi (2001-2004), fino al ruolo di capo unit\u00e0 (2004-2009) e poi di direttore (2009-2018) di importanti organi della Direzione Generale comunitaria responsabile delle politiche finanziarie e bancarie europee \u2013 la Dg Fisma ( ).\n\nIl 22 dicembre 2017 il Consiglio dei Ministri, presieduto dall\u2019allora presidente del Consiglio Gentiloni, ha designato Mario Nava per la carica di presidente della Consob. Il 17 gennaio 2018 \u00e8 poi arrivato il parere favorevole della Commissione Finanze di Camera e Senato (24 favorevoli e 5 contrari). Infine, il 9 aprile 2018 Mario Nava \u00e8 stato nominato presidente della Consob tramite Decreto del Presidente della Repubblica, insediandosi il 16 aprile 2018.\n\nAl momento della sua nomina, Nava era direttore per la Sorveglianza del sistema finanziario e management delle crisi della Dg Fisma presso la Commissione Europea. La nuova maggioranza di governo ha iniziato a dubitare della compatibilit\u00e0 tra il ruolo svolto dall\u2019economista presso le istituzioni europee e la presidenza della Consob. Il motivo ha a che fare anche con le modalit\u00e0 con cui Nava ha \u201csospeso\u201d il suo incarico comunitario.\n\nL\u2019articolo 1, comma 5, della legge 216/1974 recita che \u201cil presidente ed i membri della Commissione non possono esercitare, a pena di decadenza dall\u2019ufficio, alcuna attivit\u00e0 professionale [\u2026]. Per tutta la durata del mandato i dipendenti statali sono collocati fuori ruolo e i dipendenti di enti pubblici sono collocati d\u2019ufficio in aspettativa\u201d.\n\nNava non \u00e8 stato collocato in aspettativa ma, come vedremo meglio pi\u00f9 avanti, in \u201ccomando nell'interesse di servizio\u201d. Dunque formalmente sembrerebbe che la disposizione della legge istitutiva della Consob non venga rispettata e, come afferma Di Maio, ci sia una situazione di incompatibilit\u00e0.\n\nIl presidente non pu\u00f2 dunque svolgere alcuna attivit\u00e0 professionale e deve comunicare eventuali cause di incompatibilit\u00e0 alla prima riunione dopo la sua nomina. A quel punto \u00e8 la Commissione Consob ad accertare se, dopo il termine fissato, l\u2019incompatibilit\u00e0 abbia cessato di esistere. Se non \u00e8 cessata, bisogna informare il Presidente del Consiglio.\n\n\u00c8 proprio attraverso l\u2019applicazione dell\u2019istituto del comando nell\u2019interesse di servizio che Mario Nava \u00e8 potuto diventare presidente dell\u2019autorit\u00e0 di vigilanza della borsa italiana. Il 28 Marzo 2018 la Commissione Europea ha infatti autorizzato l\u2019economista a godere del comando di servizio per una durata di tre anni.\n\nInoltre, rispondendo ad un\u2019interrogazione di alcuni deputati del M5S, il Commissario per il budget e le risorse umane Oettinger ha affermato di aver ricevuto conferma dalle autorit\u00e0 italiane che, anche secondo il diritto italiano, l\u2019indipendenza del presidente Consob non sarebbe stata inficiata dall\u2019applicazione del comando nell\u2019interesse di servizio.\n\nSebbene ci siano vari retroscena giornalistici che sostengono che la Consob abbia inviato al Presidente del Consiglio un dossier relativo alla nomina di Nava, e che affermano che l\u2019economista non abbia comunicato la sua eventuale condizione di incompatibilit\u00e0 nel corso del primo incontro, non siamo riusciti a trovare alcun documento ufficiale che potesse accertare che cosa sia avvenuto nella prima riunione della Presidenza Nava.\n\nAl contrario, rispondendo a un\u2019interrogazione del deputato cinquestelle Raphael Raduzzi, il Ministro per i Rapporti con il Parlamento e la democrazia diretta Fraccaro ha affermato di aver richiesto alla Consob se il procedimento di verifica dell\u2019incompatibilit\u00e0 di Nava fosse stato effettuato, ma di non aver ricevuto \u2013 alla data del 1\u00b0 agosto \u2013 alcuna risposta.\n\nTra i primi possiamo annoverare il fatto che il distacco sia stato concesso per 3 anni, sebbene la carica di presidente della Consob abbia una durata di 7, e il fatto che Nava non abbia richiesto l\u2019aspettativa alle istituzioni europee, come invece previsto dalla legge istitutiva della Consob, non liberandosi cos\u00ec da qualsiasi legame con la Commissione Europea.\n\nTra i secondi possiamo invece elencare il fatto che la Commissione Europea non abbia riscontrato nessuna incompatibilit\u00e0 tra le due funzioni, che le autorit\u00e0 italiane abbiano dato il proprio via libera anche alla scelta del \u201ccomando\u201d e, soprattutto, che il governo, il Parlamento e infine il Presidente della Repubblica non abbiano espresso dubbi di legittimit\u00e0 riguardo alla nomina di Mario Nava, nonostante le numerose occasioni per sollevare possibili obiezioni durante il processo di nomina.\n\nNava potrebbe essere stato incompatibile con la carica di presidente dell\u2019autorit\u00e0, poich\u00e9 svolgeva un\u2019attivit\u00e0 lavorativa per la Commissione Europea. Ma \u00e8 compito della stessa Commissione Consob \u2013 proprio per preservarne l\u2019indipendenza \u2013 decidere in merito a un\u2019eventuale incompatibilit\u00e0 di uno dei suoi membri e di nessun\u2019altra istituzione. A prescindere quindi dell\u2019opinione di altre istituzioni, l\u2019ultima parola sull\u2019incompatibilit\u00e0, secondo quando previsto dalla legge, sarebbe dovuta spettare ai membri della Consob. E, ad oggi, non risulta che i membri della Consob abbiano ritenuto la posizione di Nava incompatibile.\n\nLa Commissione Europea non ha ritenuto incompatibile il ruolo svolto da Nava al suo interno e la presidenza dell\u2019authority italiana. Inoltre, l\u2019economista \u00e8 stato nominato dopo un lungo processo di controlli istituzionali che hanno coinvolto i principali organi dello Stato. Infine, se anche questi elementi non bastassero a provare la compatibilit\u00e0 tra i due ruoli, l\u2019unico organo predisposto formalmente a dichiarare l\u2019incompatibilit\u00e0 di Nava e a causarne le dimissioni \u00e8 la Consob stessa, proprio per garantire il massimo livello di indipendenza dai condizionamenti politici di altri organi a lei esterni. Ma la Consob, a quanto ci risulta, non ha espresso parere contrario alla compatibilit\u00e0 tra gli obblighi in carico a Nava in qualit\u00e0 di funzionario della Commissione Europea e la presidenza dell\u2019authority di vigilanza della borsa italiana.\n\nPer queste ragioni sembra che la dichiarazione di Di Maio abbia pi\u00f9 una connotazione politica che giuridica, pur facendo leva sull'interpretazione testuale di una norma, superata tuttavia dalle valutazioni di cui abbiamo dato conto. \u201cN\u00ec\" per Di Maio.", "lang": "it"}