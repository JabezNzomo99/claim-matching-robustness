{"title": "\u201cHallakama\u201d p\u00ebr kompensimin e or\u00ebve t\u00eb m\u00ebsimit", "subtitle": "", "author": "kallxo.com", "date": null, "vclaim_id": "vclaim-id-15368", "url": "https://kallxo.com/krypometer/hallakama-per-kompensimin-e-oreve-te-mesimit/", "vclaim": "SBAShK t\u00ebr\u00eb koh\u00ebn ishte deklaruar se nuk do t\u00eb ket\u00eb kompensim t\u00eb or\u00ebve t\u00eb humbura, nd\u00ebrsa MAShT deklaronte se vendimi i tyre do t\u00eb mbetet n\u00eb fuqi dhe or\u00ebt do t\u00eb z\u00ebvend\u00ebsohen.\n\n\u201cMinistri u deklarua edhe publikisht edhe brenda takimit t\u00eb mbyllur me gazetar\u00eb q\u00eb do ta heq vendimin p\u00ebr kompensim t\u00eb or\u00ebve t\u00eb humbura, nd\u00ebrsa sa i p\u00ebrket ofert\u00ebs s\u00eb SBAShK-ut ka qen\u00eb q\u00eb t\u00eb ndryshohet kofecienti i ciklit fillor dhe pas k\u00ebsaj t\u00eb vendoset q\u00eb 1 jav\u00eb t\u00eb kompensohen or\u00ebt n\u00eb fund t\u00eb vitit shkollor. Ministri p\u00ebr k\u00ebt\u00eb \u00e7\u00ebshtje as publiksisht nuk \u00ebsht\u00eb deklaru as n\u00eb komision as po as jo, mir\u00ebpo \u00ebsht\u00eb deklaru se e terheq vendimin p\u00ebr kompensim t\u00eb or\u00ebve t\u00eb humbura\u201d, tha ajo.\n\n\u201cLigji p\u00ebr greva nuk e obligon ask\u00ebnd me i z\u00ebvend\u00ebsu or\u00ebt, ne n\u00eb k\u00ebt\u00eb ligj jemi duke u thirrur, por z\u00ebvend\u00ebsimi i or\u00ebve mund t\u00eb jet\u00eb obligim moral, jo me presione. Me k\u00ebto thirrje po d\u00ebshironi q\u00eb n\u00eb t\u00eb ardhmen t\u00eb zbehet greva, do t\u2019i detyrojm\u00eb dhunsh\u00ebm q\u00eb t\u2019i z\u00ebvend\u00ebsojn\u00eb\u201d, kishte th\u00ebn\u00eb Jasharaj.\n\n\u201cNe e kemi th\u00ebn\u00eb shum\u00eb qart\u00eb se K\u00ebshilli Drejtues do t\u00eb mblidhet dhe do t\u00eb vendos\u00eb p\u00ebr or\u00ebt e humbura vet\u00ebm n\u00ebse Ministria e Arsimit e t\u00ebrheq vendimin q\u00eb \u00ebsht\u00eb n\u00eb fuqi, p\u00ebrndryshe do t\u00eb presim deri n\u00eb vendimin e gjykat\u00ebs p\u00ebr form\u00ebn e kompensimit. M\u00ebsimi nuk do t\u00eb mbahet k\u00ebt\u00eb t\u00eb shtun\u00eb\u201d, kishte th\u00ebn\u00eb Jasharaj.\n\nN\u00eb njoftimin e SBASHK-ut \u201cthuhej se me q\u00ebllim q\u00eb t\u00eb njoftohet edhe nj\u00eb her\u00eb opinioni, SBASHK-u p\u00ebrs\u00ebrit se pushimi pranveror nga data 1 deri m\u00eb 5 prill 2019 do t\u00eb filloj\u00eb sipas Kalendarit shkollor 2018-2019, aprovuar n\u00eb fillim t\u00eb vitit shkollor, pra, s\u2019ka z\u00ebvend\u00ebsim t\u00eb or\u00ebve t\u00eb humbura as gjat\u00eb pushimit pranveror e as vikendeve\u201d.\n\nNd\u00ebrsa me 2 prill ata dolen me nj\u00eb kusht t\u00eb ri, ku than\u00eb se do t\u00eb k\u00ebrkonin nga m\u00ebsimdh\u00ebn\u00ebsit z\u00ebvend\u00ebsimin e or\u00ebve n\u00ebse deputet\u00ebt amandamentojn\u00eb koeficient\u00ebt e pagave t\u00eb nj\u00eb niveli t\u00eb m\u00ebsimdh\u00ebn\u00ebsve.\n\nMinistri i Arsimit, Shyqiri Bytyqi n\u00eb nj\u00eb diskutim n\u00eb Komisionin p\u00ebr Arsim, me 15 mars t\u00eb k\u00ebtij viti, kishte th\u00ebn\u00eb se or\u00ebt do t\u00eb kompensohen, madje edhe do t\u00eb merren masa n\u00ebse nj\u00eb gj\u00eb e till\u00eb nuk ndodh.\n\n\u201cSBAShK-u po del si mbik\u00ebqyr\u00ebs i arsimit, nuk do t\u00eb tolerojm\u00eb aspak q\u00eb t\u00eb preken t\u00eb drejtat e nx\u00ebn\u00ebsve tan\u00eb. Ne kemi marr\u00eb vendim, nes\u00ebr m\u00ebsimi do t\u00eb filloj\u00eb n\u00eb t\u00eb gjitha shkollat dhe do t\u00eb jemi n\u00eb teren s\u00eb bashku me inspektoratin dhe do t\u00eb marrim masa ndaj personave q\u00eb e pengojn\u00eb procesin m\u00ebsimor\u201d, kishte th\u00ebn\u00eb Bytyqi.\n\nM\u00ebsimdh\u00ebn\u00ebsit, m\u00eb 14 janar pat\u00ebn nisur grev\u00ebn, e cila zgjati p\u00ebr tri jav\u00eb, me k\u00ebrkes\u00ebn p\u00ebr rritjen e koeficientit t\u00eb pagave p\u00ebr 30 p\u00ebr qind. Greva ishte nd\u00ebrprer\u00eb pas marr\u00ebveshjes me institucionet p\u00ebrgjegj\u00ebse, se Ligji i ri p\u00ebr paga do t\u00eb p\u00ebrafroj\u00eb k\u00ebrkes\u00ebn e tyre.", "lang": "sq"}