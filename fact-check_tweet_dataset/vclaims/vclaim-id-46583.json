{"title": "Per un migrante che arriva con le Ong, 10 arrivano con gli scafisti", "subtitle": "", "author": "pagellapolitica.it", "date": null, "vclaim_id": "vclaim-id-46583", "url": "https://pagellapolitica.it/dichiarazioni/8339/per-un-migrante-che-arriva-con-le-ong-10-arrivano-con-gli-scafisti", "vclaim": "Secondo Quartapelle infatti, da fine maggio sarebbero arrivate in Italia 1.308 persone, di cui solo 99 su navi delle Ong - quelle su cui si \u00e8 concentrata l\u2019attenzione del ministro dell\u2019Interno e quindi dei mass media - mentre le restanti 1.209 su \u00abbarchini\u00bb.\n\nAl 31 maggio 2019 erano arrivate in Italia via mare 1.561 persone, un numero bassissimo rispetto non solo agli anni in cui il flusso migratorio dall\u2019Africa si \u00e8 gonfiato fino a superare i 180 mila arrivi nel 2016, ma anche rispetto agli anni precedenti, quando il tema dell\u2019immigrazione non era percepito come prioritario - n\u00e9 tantomeno un\u2019emergenza - dalla politica e dall\u2019opinione pubblica.\n\nA giugno, probabilmente per una moltitudine di fattori come il clima, il caos in Libia e - stando alla versione del ministro della Difesa Elisabetta Trenta - l\u2019assenza di navi militari che pattugliassero i mari come avveniva con l\u2019operazione Sophia, i numeri degli sbarchi sono tornati a crescere.\n\nDunque gli sbarchi successivi al 31 maggio sono, secondo il Viminale, 1.512 (e non 1.308, come afferma Quartapelle). Di questi 1.218 sono avvenuti a giugno e 294 a luglio. Numeri, soprattutto quello di giugno, superiori a quelli degli scorsi mesi ma ancora lontanissimi dai picchi degli anni 2014-2017, quando arrivavano anche pi\u00f9 di 20 mila migranti in un mese.\n\nSi tratta, al contrario, di migranti arrivati con \u201csbarchi autonomi\u201d, cio\u00e8 su barchini e gommoni - non su navi Ong - intercettate dalle autorit\u00e0 italiane, o con \u201csbarchi fantasma\u201d, avvenuti cio\u00e8 senza l\u2019intervento delle autorit\u00e0 italiane: in questo caso il Ministero dell\u2019Interno \u00e8 in grado di risalire al numero di migranti arrivati in questo modo solo se e quando li intercetta a terra in un momento successivo allo sbarco.\n\nUn altro luogo comune che sembra smentito dai dati \u00e8 che la presenza delle Ong incentivi le partenze. Gi\u00e0 due anni fa avevamo verificato come la tesi secondo cui le Ong farebbero da fattore di incentivo alle partenze di migranti ( ) \u00e8 priva di fondamento.\n\nI dati recenti, condivisi ancora da Villa, lo ribadiscono: tra gennaio e giugno 2019 nei giorni in cui le Ong erano al largo della Libia le partenze sono state 32, mentre nei giorni in cui non c\u2019era nessuna Ong sono stati 34.\n\nInfine \u00e8 interessante rilevare come dei circa tremila migranti arrivati in Italia nel 2019, meno di 900 siano partiti dalla Libia. Secondo i dati del Ministero dell\u2019Interno aggiornati all\u20198 luglio, ne sono partiti di pi\u00f9 dalla Tunisia (947), e anche Turchia (747) e Algeria (284) hanno contribuito al totale.\n\nIl caso pi\u00f9 noto \u00e8 quello che ha visto lo scontro tra il ministro Salvini e il capitano della nave Ong Sea Watch 3, Carola Rackete. A met\u00e0 giugno furono salvati 53 migranti, che sbarcarono successivamente in due tranche (prima dieci, infine tutti gli altri).\n\nNon ci risultano altri sbarchi di migranti salvati da navi Ong. Abbiamo chiesto un riscontro anche a Matteo Villa, ricercatore dell\u2019Ispi che tiene traccia di tutti gli episodi di questo genere. Villa ci ha confermato che a giugno sono stati registrati solo due sbarchi - quelli da noi sopra citati - che abbiano interessato navi di organizzazioni non governative.", "lang": "it"}