{"title": "Davvero il turismo \u00e8 una delle \u00abrisorse principali\u00bb dell\u2019Italia?", "subtitle": "", "author": "pagellapolitica.it", "date": null, "vclaim_id": "vclaim-id-24002", "url": "https://pagellapolitica.it/dichiarazioni/8347/davvero-il-turismo-e-una-delle-risorse-principali-dellitalia", "vclaim": "Il 12 luglio, ospite di su Rai Radio1, il ministro dell\u2019Interno Matteo Salvini ha dichiarato (min. 15:07) che \u00abl\u2019Italia \u00e8 un Paese stupendo che ha nel turismo una delle risorse principali\u00bb.\n\nMa \u00e8 davvero cos\u00ec? Sembrerebbe un luogo comune, e come molti luoghi comuni ha bisogno di essere verificato con i dati per vedere se \u00e8 vero.\n\nQuasi un terzo di questi 88 miliardi sono attribuibili alle spese legate all\u2019acquisto e alla gestione delle seconde case per motivi turistici. Seguono poi le attivit\u00e0 economiche \u00abdei comparti alberghiero, della ristorazione, dei trasporti e, soprattutto, del commercio al dettaglio\u00bb.\n\nSecondo uno studio pubblicato a marzo 2018 dal World Travel and Tourism Council (Wttc) \u2013 un organo che rappresenta il settore privato turistico a livello mondiale \u2013 nel 2017 l\u2019impatto economico diretto (dato dalla spesa dei turisti) in Italia del settore viaggi e turismo era invece pari al 5,5 per cento del Pil e al 6,5 per cento dell\u2019occupazione.\n\nSe teniamo conto anche di queste due componenti, nel 2017 il Wttc stima che il contributo totale del turismo in Italia era pari al 13 per cento del Pil e al 14,7 per cento dell\u2019occupazione totale (con 3,39 milioni di persone impiegate tra turismo e indotto su un totale di circa 23 milioni di occupati [1]).\n\nAbbiamo visto che, secondo il Wttc, circa un ottavo del Pil italiano \u00e8 il risultato di attivit\u00e0 legate direttamente o indirettamente al turismo e ai viaggi.\n\nCome spiega la Banca d\u2019Italia nel suo rapporto, non esiste un settore \u201cturismo\u201d definibile in senso stretto perch\u00e9 \u00abi servizi turistici fanno capo a un complesso di attivit\u00e0 eterogenee, difficilmente circoscrivibili per mezzo delle tradizionali classificazioni settoriali\u00bb. Per questa ragione, la Banca d'Italia si rif\u00e0 al Conto satellite del turismo, una metodologia utilizzata dall'Istat che \u00abintegra in un quadro coerente informazioni sulla domanda e sull\u2019offerta turistica\u00bb integrando \u00able informazioni sul turismo derivanti da diverse fonti\u00bb.\n\nQuesto faceva s\u00ec che l\u2019Italia superasse sia la media dei Paesi Ue (3,9 per cento) sia la media mondiale (che nel 2017 era pari al 3,2 per cento del Pil globale).\n\nAnche la Banca d\u2019Italia ha riportato questo dato, ricordando inoltre che il settore turistico ha raggiunto nel 2017 \u00abun peso economico comparabile al dato della Spagna e superiore a quello di Francia e Germania\u00bb ed \u00e8 secondo solamente a quello di Grecia e Portogallo, che ci superano per\u00f2 grazie \u00aballa debolezza degli altri comparti produttivi\u00bb.\n\nSe utilizziamo invece i dati per il 2018 riguardanti tutti i Paesi del mondo, scopriamo poi che, con 275 miliardi di dollari, l\u2019Italia era il sesto Paese per contributo assoluto (diretto, indiretto e indotto) del turismo e dei viaggi al Pil.\n\nIn termini relativi, invece, nel 2018 l\u2019impatto economico totale del turismo in rapporto al Pil (13,2 per cento) era superiore a quello della media europea (10,1 e 11,6 per cento) e della media mondiale (10,4 e 10 per cento). Con questo dato ci classificavamo inoltre in 11\u00b0 posizione tra la lista dei primi 40 Paesi al mondo per ammontare del contributo turistico all\u2019economia nazionale, e primi tra i Paesi del G7.\n\nSebbene poi non esistano comparazioni tra il contributo al Pil del turismo e quello degli altri settori, la stessa Banca d\u2019Italia ricorda in pi\u00f9 occasioni (come riportato qui, qui e qui) la rilevanza delle attivit\u00e0 turistiche per l\u2019economia italiana e la tradizionale specializzazione che il nostro Paese ha in questo settore.\n\nInfatti, l\u2019Italia supera la media dei Paesi europei e del mondo per l\u2019apporto del turismo al Pil e all\u2019occupazione, piazzandosi inoltre nelle prime posizioni in termini assoluti e relativi.", "lang": "it"}