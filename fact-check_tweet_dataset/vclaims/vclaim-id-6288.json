{"title": "Nei, halvparten av de enslige mindre\u00e5rige asyls\u00f8kerne som kom til Europa i 2015, havnet ikke i Sverige og Norge", "subtitle": "Ser man p\u00e5 de senest tilgjengelige tallene for Europa totalt, utgj\u00f8r andelen av asyls\u00f8knadene som registreres fra enslige mindre\u00e5rige i Norge og Sverige 38 prosent.", "author": "www.faktisk.no", "date": null, "vclaim_id": "vclaim-id-6288", "url": "https://www.faktisk.no/faktasjekker/kqV/nei-halvparten-av-de-enslige-mindrearige-asylsokerne-som-kom-til-europa-i-2015-havnet-ikke-i-sveri", "vclaim": "Under Politisk kvarter p\u00e5 NRK P2 tirsdag denne uka m\u00f8ttes de innvandringspolitiske talsmennene Stein Erik Lauv\u00e5s og Mazyar Keshvari fra henholdsvis Arbeiderpartiet og Fremskrittpartiet til debatt om asylbarns rettigheter. Bakgrunnen var at flere av de enslige mindre\u00e5rige asyls\u00f8kerne som har ankommet Norge de siste \u00e5rene, og spesielt under topp\u00e5ret i 2015, . En del av dem som ankom i 2015 fyller n\u00e5 18 \u00e5r, og m\u00e5 derfor reise tilbake til hjemlandet. Dette var bakteppet for debatten i Politisk kvarter.\n\nAp vil neste uke som skal s\u00f8rge for \u00e5 begrense antall saker hvor det innvilges midlertidig opphold. Keshvari og Frp enige i at midlertidig opphold ikke er veien \u00e5 g\u00e5, men vil i motsetning til Ap blant annet opprette omsorgssentre i Afghanistan hvor mindre\u00e5rige asyls\u00f8kere kan returneres til.\n\nHva er en enslig mindre\u00e5rig asyls\u00f8ker?\n\nEn enslig mindre\u00e5rig asyls\u00f8ker (EMA) er if\u00f8lge UDI en asyls\u00f8ker som oppgir \u00e5 v\u00e6re under 18 \u00e5r, og som er uten foreldre eller andre med foreldreansvar i Norge. I 2015 tok Norge if\u00f8lge UDI imot fra personer som oppga at de var enslige mindre\u00e5rige da de s\u00f8kte beskyttelse (asyl) i 2015. Disse s\u00f8knadene ble hovedsakelig , da 316 mindre\u00e5rige ble innvilget midlertidig opphold. De fleste var afghanere. UDI regner for\u00f8vrig midlertidig opphold som et avslag, da det bare gir s\u00f8keren rett til \u00e5 bli i Norge til fylte 18 \u00e5r.\n\nFor \u00e5 illustrere antallet enslige mindre\u00e5rige asyls\u00f8kere som kommer til Norge hevder alts\u00e5 Keshvari:\n\nFaktisk.no velger i denne faktasjekken \u00e5 ta for oss andre ledd i uttalelsen, alts\u00e5 at halvparten av enslige mindre\u00e5rige asyls\u00f8kere som kommer til Europa [i 2015] havnet i Sverige og Norge. Vi forholder oss til dette i betydningen \u00abpersoner som har levert asyls\u00f8knad\u00bb. N\u00e5r det gjelder p\u00e5standen om at Norge i 2015 tok i mot 21 ganger flere enslige mindre\u00e5rige asyls\u00f8kere per 1000 innbyggere enn Storbritannia, og hele 203 ganger flere enn Frankrike, er denne for\u00f8vrig sjekket her:\n\nN\u00e5r vi kontakter Keshvari for \u00e5 f\u00e5 dokumentasjon for p\u00e5standen f\u00e5r vi tilsendt en oversikt med tall fra over antall registrerte asyls\u00f8kere som er regnet som enslige mindre\u00e5rige, fordelt p\u00e5 ulike europiske land. Keshvari skriver:\n\nAller f\u00f8rst: Eurostat-tallene Keshvari viser til er noe lavere enn UDIs tall - if\u00f8lge Kehsvaris tall har Norge mottatt asyls\u00f8knader fra 5050 enslige mindre\u00e5rige asyls\u00f8kere.\n\nTallene Faktisk.no selv finner i Eurostats statistikkbank er enda noe lavere - 4790 s\u00f8knader. Ogs\u00e5 tallene for land som Tyskland avviker. Vi kontakter UDI som avleverer tall til Eurostat for \u00e5 avklare hvorfor tallene varierer. Seniorr\u00e5dgiver Peter Akre i UDIs analyse- og utviklingsavdeling forklarer oss f\u00f8lgende:\n\nAv samme grunn kan Eurostat-statistikken vise to forskjellige tall for samme \u00e5r, da tallene i databasen kan revideres etter f\u00f8rste publisering. Peter Akre i UDI presiserer at man derfor alltid b\u00f8r bruke seneste tilgjengelige tall.\n\nTallene Keshvari sender oss er hentet fra Eurostat, men han har alts\u00e5 ikke brukt for 2015. Han har heller ikke sett p\u00e5 totaltallet for hele Europa. Derimot bruker han totaltallet for EU i dokumentasjonen sin, for deretter \u00e5 trekke fra antall mottatte asyls\u00f8knader fra enslige mindre\u00e5rige i Sverige og Norge. Norge er, som Faktisk.no tidligere har faktasjekket, ikke medlem av EU.\n\nRegner man slik Keshvari har gjort, kommer man frem til at totalt 46 prosent av asyls\u00f8knadene fra enslige mindre\u00e5rige i EU i 2015, ble registrert i Sverige og Norge. Man kan imidlertid ikke regne p\u00e5 denne m\u00e5ten, all den tid Norge ikke er EU-medlem.\n\nHvis vi derimot ser p\u00e5 de oppdaterte tallene for Europa i Eurostats statistikkbank, blir bildet noe annerledes. Totaltallet viser 102 680 registrerte asyls\u00f8knader fra enslige mindre\u00e5rige i 2015 i de europeiske landene i oversikten. Av disse ble 34 295 registrert i Sverige og 4 790 i Norge. Til sammen utgj\u00f8r dette 39 085 asyls\u00f8kere som er 38 prosent av den totale mengden asyls\u00f8knader fra gruppen i perioden. Men regner en bare andelen Norge har registrert, utgj\u00f8r det 4,7 prosent. Sverige tok i mot sju ganger flere.\n\nDet Keshvari ikke omtaler er at det ogs\u00e5 foreligger nyere tall hos Eurostat, blant annet . Disse tallene gir et helt annet bilde. 2015 var et rekord\u00e5r for asyls\u00f8knader i Norge, mens antallet falt kraftig i 2016. I Statistisk sentralbyr\u00e5s skriver forsker Lars \u00d8stby f\u00f8lgende:\n\nmottok Norge kun 320 asyls\u00f8knader fra enslige mindre\u00e5rige i 2016, mot tidligere nevnte 5480 i 2015. I er tallet for Norge justert ned til 270. Slik ser den europeiske statistikken ut for fjor\u00e5ret:\n\nUt ifra disse tallene kan vi regne ut at det totalt ble registrert 65 550 asyls\u00f8knader fra enslige mindre\u00e5rige i de europeiske landene som omfattes av statistikken. 2460 av disse ble registrert i Sverige eller Norge (men alts\u00e5 kun 270 i Norge). Dette utgj\u00f8r bare 3,75 prosent av den totale mengden asyls\u00f8knader fra gruppen i perioden.", "lang": "no"}