{"title": "Nei, menn snakker ikke utrolig mye mer enn kvinner", "subtitle": "Forskningen tyder p\u00e5 at menn og kvinner snakker omtrent like mye.", "author": "www.faktisk.no", "date": null, "vclaim_id": "vclaim-id-17760", "url": "https://www.faktisk.no/faktasjekker/aVY/nei-menn-snakker-ikke-utrolig-mye-mer-enn-kvinner", "vclaim": "I en kommentar i Dagbladet skriver debattansvarlig og kommentator Martine Aurdal blant annet om menn og kvinners snakkesalighet. I kommentaren fors\u00f8ker hun \u00e5 stikke hull p\u00e5 det hun mener er en myte: At kvinner snakker mer enn menn.\n\nDette er helt feil, if\u00f8lge Aurdal. Kommentatoren hevder at menn snakker \u00abutrolig mye mer enn kvinner\u00bb. Dette fremkommer ogs\u00e5 av tittelen p\u00e5 kommentaren, som er \u00abMenn babler utrolig mye mer enn damer\u00bb. Det er denne p\u00e5standen vi skal se n\u00e6rmere p\u00e5 i denne faktasjekken.\n\nDet er naturlig \u00e5 tolke p\u00e5standen som at menn snakker mer enn kvinner alt i alt. Fordi Aurdal bruker formuleringen \u00abutrolig mye mer\u00bb, m\u00e5 forskjellen mellom menn og kvinner v\u00e6re stor for at p\u00e5standen skal v\u00e6re sann.\n\nDet fremg\u00e5r av kommentaren at Aurdal baserer sin p\u00e5stand p\u00e5 boken \u00abHvem sa hva\u00bb av spr\u00e5kforsker og professor Helene Uri. I boken tar forfatteren blant annet for seg hvordan spr\u00e5ket speiler og former virkelighetsoppfatningen om menn og kvinner.\n\nN\u00e5r Faktisk.no tar kontakt med Aurdal, er det ogs\u00e5 denne boken hun viser til som dokumentasjon. Kommentatoren understreker at Uri b\u00e5de er spr\u00e5kforsker og professor. I boken er det en lang rekke vitenskapelige unders\u00f8kelser som underbygger p\u00e5standen, if\u00f8lge Aurdal.\n\nI en video der forfatteren promoterer boken, gj\u00f8r hun et poeng ut av at kvinner ofte blir omtalt som \u00abskravlete\u00bb.\n\nDette reflekteres ogs\u00e5 i spr\u00e5ket v\u00e5rt, der snakkesalige kvinner kan omtales som \u00abskravlekjerringer\u00bb, mens det ikke finnes tilsvarende ord for skravlete menn. I boken skriver Uri riktignok at et mulig unntak er det tr\u00f8nderske uttrykket \u00abjabbkall\u00bb.\n\nIf\u00f8lge Uri er det helt feil at kvinner snakker mer enn menn. Hun mener at realiteten er helt motsatt. Dette er hun helt tydelig p\u00e5 b\u00e5de i promo-videoen og i boken, der hun blant annet skriver:\n\nHun sl\u00e5r ogs\u00e5 fast at resultatene er entydige:\n\nVi skal komme tilbake til denne \u00abenslige svalen\u00bb senere i faktasjekken, og vi skal se n\u00e6rmere p\u00e5 hvor enslig den egentlig er.\n\nI promo-videoen g\u00e5r forfatteren enda lenger. Der hopper hun over denne studien, og sl\u00e5r fast at \u00aballe unders\u00f8kelser\u00bb viser at menn snakker mer enn kvinner. Det er feil, noe vi ogs\u00e5 skal komme tilbake til.\n\nForfatteren understreker imidlertid i boken at mengden snakking avhenger av kontekst. I kapittelet om snakkesalighet skriver hun blant annet:\n\nDet er likevel naturlig \u00e5 tolke hennes uttalelser om talemengde som mer generelle, og ikke bare koblet til spesielle situasjoner. Det gjelder spesielt for m\u00e5ten hun uttaler seg p\u00e5 i videoen.\n\nI boken viser Uri til den vitenskapelige artikkelen \u00ab \u00bb fra 1993. If\u00f8lge Uri har forskerne bak studien tatt for seg 36 studier som har som form\u00e5l \u00e5 m\u00e5le talemengde og kj\u00f8nn. 34 av disse 36 studiene at \u00abmenn snakker (betydelig) mer\u00bb, if\u00f8lge professoren.\n\nDet er imidlertid ikke riktig. I studien st\u00e5r det at forskerne har identifisert 63 studier som tar for seg talemengde. Forskerne har bare analysert studiene som unders\u00f8ker situasjoner der begge kj\u00f8nn er representert. Da satt forskerne igjen med 56 studier, ikke 36, slik Uri skriver.\n\u2022 24 studier viste at menn snakket mer enn kvinner.\n\u2022 10 studier viste at menn snakket mer enn kvinner i noen situasjoner, mens det ikke var noen forskjell i andre situasjoner.\n\u2022 3 studier viste at kvinner snakket mest i noen situasjoner, og menn snakket mest i andre.\n\u2022 \u00c9n studie viste en blanding av ingen forskjell mellom menn og kvinner, at kvinner snakket mest, og menn snakket mest avhengig av situasjonen.\n\nSelv om langt flere studier viser at menn snakker mer enn kvinner enn motsatt, viser alts\u00e5 \u00abbare\u00bb 43 prosent av studiene at menn snakker mest, eventuelt 61 prosent dersom man ogs\u00e5 tar med studiene der menn snakket mest i noen situasjoner, men ikke i andre.\n\nDette er et helt annet bilde enn det Uri tegner, n\u00e5r hun i boken skriver at 34 av 36 studier viser at menn snakker mer enn kvinner (94,4 prosent).\n\nHelene Uri bekrefter overfor at hun har gjengitt studien fra 1993 mangelfullt. Hun opplyser at hun i dette tilfellet har benyttet seg av sekund\u00e6rlitteratur, der de 20 studiene som ikke viste signifikante forskjeller, ikke ble nevnt.\n\nForfatteren beklager dette, og forteller at det skal rettes opp i neste opplag av boken.\n\nDet kan ogs\u00e5 stilles sp\u00f8rsm\u00e5l ved om studiene som er brukt i samlestudien, er egnet til \u00e5 si noe generelt om hvor mye kvinner og menn snakker i dag:\n\u2022 24 av studiene tar for seg formelle oppgaver som ulike former for m\u00f8ter, for eksempel m\u00f8ter blant ansatte.\n\u2022 16 av studiene er definert som situasjoner med litt l\u00f8sere struktur, men som fortsatt er strukturerte. 12 av disse dreier seg om studenters snakkesalighet p\u00e5 universiteter.\n\u2022 16 studier er m\u00e5linger av mengden prat i ustrukturerte sammenhenger. De fleste av disse studiene var eksperimentelle, der deltakerne ble satt sammen i par eller sm\u00e5 grupper og ble fortalt at de kunne snakke om hva som helst eller et gitt tema.\n\nHvor mye prating i slike spesifikke settinger sier om hvor mye menn og kvinner snakker mer generelt, er vanskelig \u00e5 si. Det er ogs\u00e5 verdt \u00e5 nevne at samlestudien er 25 \u00e5r gammel, og mange av studiene som er brukt i analysen er vesentlig eldre.\n\nDen nyeste studien som omfattes av samlestudien er i skrivende stund 27 \u00e5r gammel (fra 1991), den eldste studien er 67 \u00e5r gammel (1951). I snitt er studiene 41 \u00e5r gamle. I mellomtiden har det skjedd store endringer p\u00e5 likestillingsfronten.\n\nUri viser ogs\u00e5 til en nyere metastudie fra 2007 som ser p\u00e5 snakkesaligheten til menn og kvinner. I denne analyseres 70 tidligere studier, og konklusjonen er at menn snakker mer enn kvinner. Dette funnet er statistisk signifikant, men forskjellen mellom menn og kvinner er liten, if\u00f8lge studien, der det blant annet st\u00e5r:\n\nSelv om studien tilsier at menn snakker mer enn kvinner, gir den alts\u00e5 ingen dekning for at menn snakker \u00abutrolig mye mer enn kvinner\u00bb, snarere tvert imot.\n\nI likhet med studien fra 1993, er det ogs\u00e5 uklart hva denne nyere metaanalysen kan si om hvor mye menn og kvinner snakker alt i alt. De aller fleste studiene er laboratoriefors\u00f8k, og relativt f\u00e5 av dem har m\u00e5lt deltakerne i mer enn 20-30 minutter.\n\nLaboratoriefors\u00f8k i slike sammenhenger kan for eksempel v\u00e6re at en mann og en kvinne f\u00e5r som oppgave \u00e5 snakke fritt i en periode, mens de blir observert av forskere eller forskningsassistenter.\n\nSelv om analysen i seg selv ikke er spesielt gammel, er mange av studiene analysen baserer seg p\u00e5 gamle. Kun 7 av de 77 datasettene (enkelte av de 70 studiene har flere datasett) analysen baserer seg p\u00e5, er publisert etter \u00e5r 2000.\n\nUri trekker ogs\u00e5 frem andre studier som viser at menn snakker mest i spesifikke sammenhenger: En studie fra 1995 som viser at menn stiller flere sp\u00f8rsm\u00e5l p\u00e5 offentlige m\u00f8ter. En annen studie fra 2017 som viser at menn stiller langt flere sp\u00f8rsm\u00e5l enn kvinner under forelesninger.\n\nHun viser ogs\u00e5 til to studier av middagsbordssamtaler, som begge viser at menn har lengre taletid enn kvinner, mens kvinner p\u00e5 sin side snakker oftere enn menn, if\u00f8lge Uris gjengivelse.\n\nFellestrekket for studiene Uri viser til, med unntak av studien hun beskriver som \u00aben enslig svale\u00bb, er at de sier lite om hvor mye menn og kvinner snakker totalt sett, men mer om hvor mye menn og kvinner snakker i helt spesielle situasjoner. Derfor er de heller ikke egnet til \u00e5 bygge opp under Aurdals p\u00e5stand om at menn snakker utrolig mye mer enn kvinner.\n\nUri har ogs\u00e5 foretatt sin \u00abegen private unders\u00f8kelse\u00bb av tematikken i 2006, da hun sjekket taletiden under Forfatterforeningens \u00e5rsm\u00f8te. Her kom hun frem til at mennene brukte omtrent 66 prosent av tiden, mens kvinnene brukte omtrent 33 prosent. Dette til tross for at det var \u00abganske n\u00f8yaktig\u00bb like mange menn som kvinner til stede.\n\nDette er unders\u00f8kelsen Martine Aurdal refererer til som den eneste norske unders\u00f8kelsen om taletid i sitt tilsvar. Men denne unders\u00f8kelsen er ikke publisert i noe vitenskapelig tidsskrift, og kan f\u00f8lgelig ikke regnes som forskning p\u00e5 lik linje med studiene som omtales i denne faktasjekken. Unders\u00f8kelsen er heller ikke egnet til \u00e5 si noe om hvor mye menn og kvinner snakker p\u00e5 generelt grunnlag.\n\nEn rekke internasjonale medier har gjengitt en p\u00e5stand om at kvinner i snitt snakker 20 000 ord i l\u00f8pet av et d\u00f8gn, mens tilsvarende tall for menn er p\u00e5 7000. Blant mediene som har fremmet p\u00e5standen er . Tallene viser seg imidlertid \u00e5 v\u00e6re udokumenterte, og skal opprinnelig stamme fra en ekteskapsr\u00e5dgivningspamflett fra 1993, if\u00f8lge .\n\nEn publisert i det vitenskapelige tidsskriftet Science sl\u00e5r ogs\u00e5 fast at p\u00e5standen ikke kan v\u00e6re basert p\u00e5 systematisk opptelling av samtaler av store menneskemengder, fordi det ikke fantes noen slike studier p\u00e5 det tidspunktet.\n\nDet er imidlertid en slik systematisk opptelling forskerne bak Science-studien har foretatt. Dette er studien Uri omtaler som en \u00abenslig svale\u00bb, fordi den ikke viser at menn snakker mer enn kvinner.\n\nI studien er 396 amerikanske og meksikanske universitetsstudenter (210 kvinner, 186 menn) utstyrt med en opptaker som skrur seg p\u00e5 i 30 sekunder hvert 12,5 minutt. Deltakerne vet ikke n\u00e5r opptakeren er p\u00e5 eller ikke. Basert p\u00e5 opptakene har forskerne multiplisert opp antallet ord kvinner og menn snakker i snitt snakker i l\u00f8pet av \u00e9n dag.\n\nI motsetning til studiene vi s\u00e5 langt har nevnt i denne faktasjekken, kan denne studien potensielt gi et riktig bilde av hvor mye deltakerne snakker totalt, fordi den fanger opp snakkingen gjennom hele normale dager, og ikke bare i spesielle, avgrensede situasjoner.\n\nI snitt snakket kvinnene 16 215 ord i l\u00f8pet av en dag, mens menn snakket 15 669 ord i l\u00f8pet av en dag. Basert p\u00e5 disse funnene konkluderer forskerne med at menn og kvinner snakker omtrent like mye.\n\nDette er langt fra den eneste studien som viser at kvinner snakker mer eller like mye som menn, selv om man kan f\u00e5 dette inntrykket av Uris bok. En studie publisert i det anerkjente vitenskapelige tidsskriftet i 2014, har benyttet sensorer til \u00e5 ta opp hva som blir sagt i to ulike settinger. I begge settinger ble studentene utstyrt med et elektronisk apparat som blant annet ble brukt til \u00e5 beregne hvor mye deltakerne snakket.\n\nSetting 1 var den f\u00f8rste dagen (12 timer) av et samarbeidsprosjekt mot slutten av det f\u00f8rste \u00e5ret blant studenter i en to\u00e5rig masterutdanning. Her ble det hentet inn data fra 79 studenter (42 menn, 37 kvinner). I setting 2 ble det hentet inn data fra et callsenter med 54 ansatte (16 menn, 38 kvinner). Der analyserte man hvordan de ansatte snakket med hverandre under tolv ulike lunsjpauser p\u00e5 \u00e9n time.\n\nAv studien fremg\u00e5r det at de kvinnelige masterstudentene snakket vesentlig mer (62 prosent mer) enn de mannlige. P\u00e5 callsenteret var forskjellen s\u00e5 liten (kvinner snakket 4 prosent mer), at den kan skyldes tilfeldigheter. Forskerne oppsummerer funnene slik:\n\nBegge disse settingene er imidlertid s\u00e5pass spesifikke at heller ikke de n\u00f8dvendigvis sier s\u00e5 mye om hvor mye menn og kvinner snakker generelt.\n\nEn studie fra 2017 som bruker samme opptaksteknologi som den \u00abenslige svalen\u00bb fra 2007 viser ogs\u00e5 at kvinner snakker mer enn menn, n\u00e5r man kontrollerer for s\u00e5kalt , men ikke n\u00e5r man ikke kontrollerer for denne faktoren.\n\nN\u00e5r det gjelder p\u00e5standen om at studien er en enslig svale, skriver Uri til Faktisk.no:\n\nHun skriver videre at selv om det er interessant at kvinner og menn produserer omtrent samme antall ord per dag, er det i kj\u00f8nnssammenheng mest interessant \u00e5 se (utelukkende) p\u00e5 situasjoner der b\u00e5de menn og kvinner er til stede.\n\nMener forfatteren ogs\u00e5 \u00e5 ha dekning for at funnet om at menn snakker mest er entydig, selv om det finnes en rekke studier som viser noe annet, og selv om kun 43 eller 61 prosent av studiene i samlestudien hun selv trekker frem viser dette?\n\nDet er uklart hvorfor forfatteren legger s\u00e5 stor vekt p\u00e5 unders\u00f8kelsene der det er forskjell. Et viktig poeng er at mange studier i studien (16) ikke viser noen forskjell.\n\nUri skriver videre at den mest interessante studien for norske forhold kanskje er en studie av den danske forskeren Hans J\u00f8rgen Ladegaard. Denne er imidlertid fortsatt ikke publisert, if\u00f8lge Uris bok. Studien dreier seg if\u00f8lge Uri om samtaler rundt middagsbordet, og er dermed heller ikke egnet til \u00e5 si noe generelt om hvor mye menn og kvinner snakker.\n\nHun trekker ogs\u00e5 frem at loggf\u00f8rt statistikk viser at langt flere kvinner enn menn tar ordet under Studentparlamentet ved Universitetet i Oslos m\u00f8ter, if\u00f8lge Universitas.\n\nN\u00e5r det gjelder p\u00e5standen om at alle unders\u00f8kelser viser at menn snakker mer enn kvinner i reklamevideoen, skriver forfatteren at videoen er et reklametiltak, og at man i slike sammenhenger ikke kan stille samme krav til presisjon som i \u00f8vrige tekster.\n\nPsykologiprofessor David Schmitt ved Brunel University i London, som blant annet har forsket p\u00e5 kj\u00f8nnsforskjeller, har gjennomg\u00e5tt forskningen om hvilket kj\u00f8nn som snakker mest i et . I innlegget viser han blant annet til han selv har v\u00e6rt med p\u00e5 \u00e5 utf\u00f8re, der kvinner beskriver seg selv som mer snakkesalige enn menn.\n\nSlike studier har sine svakheter, fordi det kan v\u00e6re vanskelig \u00e5 estimere egen atferd. If\u00f8lge professoren er det imidlertid dokumentert at selvrapportering av prating er en god indikator for hvor mye enkeltpersoner faktisk snakker.\n\nI sin oppsummeringen om hvilket kj\u00f8nn som snakker mest, skriver professoren at det \u00abkommer an p\u00e5\u00bb:\n\nFaktisk.no har v\u00e6rt i kontakt med professor Matthias Mehl, som blant annet st\u00e5r bak studien Uri omtaler som en enslig svale. Han deler langt p\u00e5 vei Schmitts tolkning av den aktuelle forskningen p\u00e5 omr\u00e5det.\n\nHan forklarer at metastudien fra 2007 sier mye om hvor mye menn og kvinner snakker i bestemte kontekster. Studien han har v\u00e6rt med p\u00e5 sier imidlertid mer om hvordan menn og kvinner snakker totalt sett.\n\n\u2013 Vi tok for oss det bredeste og mest direkte generaliserbare niv\u00e5et. I den grad kvinner snakker mer enn menn, b\u00f8r de over en hel dag ha sagt flere ord. Det var dette vi testet, skriver Mehl til Faktisk.no.\n\nP\u00e5 generelt grunnlag er han imidlertid opptatt av \u00e5 f\u00e5 frem at kj\u00f8nnsforskjellene p\u00e5 gruppeniv\u00e5 ser ut til \u00e5 v\u00e6re sv\u00e6rt sm\u00e5, mens de individuelle forskjellene er sv\u00e6rt store.\n\n\u2013 I v\u00e5r studie sa den minst snakkesalige deltakeren 800 ord per dag (tilfeldigvis en mann), mens den mest snakkesalige deltakeren sa 47 000 ord per dag (var tilfeldigvis ogs\u00e5 en mann), skriver Mehl.\n\u2022 Det er ikke riktig at menn snakker utrolig mye mer enn kvinner, slik Dagbladets Martine Aurdal hevder.\n\u2022 Aurdal baserer p\u00e5standen sin p\u00e5 boken \u00abHvem sa hva\u00bb av spr\u00e5kforsker og professor Helene Uri. En gjennomgang av boken og studiene Uri viser til der, viser at det ikke er dekning for p\u00e5standen.\n\u2022 To samlestudier fra 1993 og 2007 viser begge at menn snakker mer enn kvinner, under spesielle omstendigheter.\n\u2022 Den nyeste studien viser imidlertid at forskjellen mellom kj\u00f8nnene er liten, og den f\u00f8rste sier ingenting om hvor store forskjellene er.\n\u2022 Begge studiene baserer seg i stor grad p\u00e5 analyser av sv\u00e6rt gamle studier. Det er ogs\u00e5 uklart hvor mye studiene sier om hvor mye menn og kvinner snakker p\u00e5 generelt grunnlag.\n\u2022 En studie publisert i det vitenskapelige tidsskriftet Science har m\u00e5lt hvordan kvinner og menn snakker gjennom en hel dag. Her konkluderer forskerne med at kvinner (16215 ord i snitt) og menn (15669 ord i snitt) snakker omtrent like mye.\n\u2022 To ulike psykologiprofessorer som har forsket p\u00e5 dette feltet, har begge vurdert at den samlede forskningen p\u00e5 omr\u00e5det tilsier at menn og kvinner snakker omtrent like mye, og at forskjellene er sv\u00e6rt sm\u00e5.", "lang": "no"}