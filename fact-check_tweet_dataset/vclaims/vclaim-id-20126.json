{"title": "Davvero le multinazionali ci costano 1.000 miliardi di euro ogni anno?", "subtitle": "", "author": "pagellapolitica.it", "date": null, "vclaim_id": "vclaim-id-20126", "url": "https://pagellapolitica.it/dichiarazioni/8199/davvero-le-multinazionali-ci-costano-1000-miliardi-di-euro-ogni-anno", "vclaim": "Nel 2016, l\u2019Ue ha infatti sanzionato Apple per aver eluso 13 miliardi di euro tra il 2003 e il 2014, sfruttando in Irlanda alcuni benefici sulla tassazione, considerati poi illegali dalla Commissione e che avevano permesso a Cupertino di pagare imposte solo per lo 0,005 per cento sugli utili.\n\nNel 2016, per esempio, la Commissione europea ha quantificato tra i 160 e i 190 miliardi di euro le entrate perse dagli Stati membri ogni anno a causa delle multinazionali che non solo evadono le tasse, ma sfruttano anche regimi fiscali vantaggiosi. Questa stima, spiega l\u2019istituzione europea, resta comunque \u00abprudente\u00bb, e potrebbe essere in realt\u00e0 pi\u00f9 alta.\n\nSecondo lo studio, nell'anno preso in considerazione \u2013 il 2015 \u2013 il 40 per cento dei profitti delle grandi societ\u00e0 \u00e8 stato eluso sfruttando i paradisi fiscali per un valore totale di oltre 600 miliardi di dollari. Come spiegano i ricercatori, l\u2019Unione europea \u00e8 quella pi\u00f9 colpita da questo fenomeno, con la particolarit\u00e0 per\u00f2 che circa 100 miliardi di dollari sono stati elusi dalle aziende grazie alle legislazioni di uno Stato membro Ue, ossia l\u2019Irlanda, a cui si aggiungono anche quelle del Lussemburgo e dei Paesi Bassi.\n\nCome mostra un\u2019appendice alla ricerca, si stima che nel 2015 i trasferimenti dei ricavi all\u2019estero da parte delle multinazionali abbiano avuto un valore di 23 miliardi di dollari per l\u2019Italia, 55 miliardi di dollari per la Germania e 32 miliardi di dollari per la Francia.\n\nMa da dove viene la cifra di 1.000 miliardi di euro indicata da Schlein? La risposta, probabilmente, \u00e8 un\u2019inchiesta giornalistica, condotta a partire dal 2014 dall\u2019International Consortium of Investigative Journalists (Icij), che ha preso il nome di ( ) e che ha contribuito molto alla diffusione della \u201cstima del triliardo\u201d.\n\nRipercorriamo dunque le stime: nel 2012, un report \u2013 realizzato da un economista britannico e pubblicizzato dai socialisti europei \u2013 quantificava il valore dell\u2019elusione fiscale in Europa intorno ai 150 miliardi di euro. Nel 2016, la Commissione europea ha presentato uno studio in cui stimava questo costo \u2013 relativo per\u00f2 solo alle multinazionali \u2013 intorno tra i 160 e i 190 miliardi di euro. Nel 2018, tre economisti hanno avanzato una stima ancora maggiore: l\u2019elusione fiscale delle grandi societ\u00e0 straniere potrebbe superare ogni anno i 200 miliardi di euro.\n\n\u00c8 vero che, ancora secondo le stime, l\u2019Europa perde ogni anno circa un triliardo di euro in ambito fiscale: ma al totale si arriva solo se insieme all\u2019elusione si considera anche il fenomeno dell\u2019evasione, che coinvolge piccole-medie imprese, grandi societ\u00e0 e singoli cittadini e ha un peso stimato di solito come pi\u00f9 consistente rispetto all\u2019elusione. L\u2019europarlamentare di Possibile merita un \u201cN\u00ec\u201d.", "lang": "it"}