{"title": "Jak d\u0142ugo TK podejmowa\u0142 decyzj\u0119 o ustawie emerytalnej?", "subtitle": "Jak d\u0142ugo TK podejmowa\u0142 decyzj\u0119 o ustawie emerytalnej? Sprawdzamy co na ten temat powiedzia\u0142 Henryk Kowalczyk. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3840", "url": "https://demagog.org.pl/wypowiedzi/jak-dlugo-tk-podejmowal-decyzje-o-ustawie-emerytalnej/", "vclaim": "Trybuna\u0142 Konstytucyjny wyda\u0142 wyrok w sprawie OFE 4 listopada 2015 r. po rozpoznaniu, z udzia\u0142em wnioskodawc\u00f3w oraz Sejmu, Prokuratora Generalnego i Rady Ministr\u00f3w, na rozprawie w dniu 3 listopada 2015 r., po\u0142\u0105czonych wniosk\u00f3w: Prezydenta Rzeczypospolitej Polskiej z 30 stycznia 2014 r. oraz Rzecznika Praw Obywatelskich z 29 sierpnia 2014 r.\n\nOd wp\u0142yni\u0119cia wniosku Prezydenta o zbadanie zgodno\u015bci do wydania wyroku przez Trybuna\u0142 Konstytucyjny min\u0119\u0142o 22 miesi\u0105ce, dlatego wypowied\u017a mo\u017cemy uzna\u0107 za prawdziw\u0105.\n\nJe\u015bli chodzi o kolejno\u015b\u0107 i czas rozpatrywania wniosk\u00f3w, zgodnie z Regulaminem Trybuna\u0142u Konstytucyjnego, wniosek podmiotu Prezes Trybuna\u0142u kieruje do wyznaczonego sk\u0142adu orzekaj\u0105cego w celu wst\u0119pnego rozpoznania z uwzgl\u0119dnieniem kolejno\u015bci wp\u0142ywu.\n\u2022 None Prezes Trybuna\u0142u wyznacza s\u0119dzi\u00f3w sk\u0142adu orzekaj\u0105cego, w tym przewodnicz\u0105cego sk\u0142adu i s\u0119dziego sprawozdawc\u0119, zgodnie z alfabetyczn\u0105 list\u0105 s\u0119dzi\u00f3w, uwzgl\u0119dniaj\u0105c przy tym rodzaje, liczb\u0119 i kolejno\u015b\u0107 wp\u0142ywu spraw do Trybuna\u0142u. W uzasadnionych wypadkach na wniosek przewodnicz\u0105cego sk\u0142adu orzekaj\u0105cego, Prezes Trybuna\u0142u mo\u017ce wyznaczy\u0107 dw\u00f3ch s\u0119dzi\u00f3w sprawozdawc\u00f3w.\n\u2022 None W szczeg\u00f3lnie uzasadnionym wypadku, zw\u0142aszcza ze wzgl\u0119du na przedmiot rozpoznawanej sprawy lub potrzeb\u0119 dochowania terminu przeprowadzenia pierwszej narady, okre\u015blanego na podstawie art. 45 ust. 3 albo art. 86 pkt 1 ustawy, Prezes Trybuna\u0142u mo\u017ce wyznaczy\u0107 s\u0119dziego sprawozdawc\u0119, odst\u0119puj\u0105c od kryteri\u00f3w, okre\u015blonych w ust. 1.\n\u2022 None Przepisu ust. 1 nie stosuje si\u0119 w wypadku:\n\n1) wy\u0142\u0105czenia s\u0119dziego Trybuna\u0142u od udzia\u0142u w rozstrzyganiu sprawy na podstawie art. 46 ustawy;\n\n2) orzekania przez s\u0119dziego Trybuna\u0142u w sk\u0142adzie wyznaczonym na podstawie art. 44 ust. 1 pkt 3 lit. c ustawy;\n\u2022 None W sprawach rozpoznawanych przez pe\u0142ny sk\u0142ad Trybuna\u0142u, Prezes Trybuna\u0142u mo\u017ce wyznaczy\u0107 dw\u00f3ch s\u0119dzi\u00f3w sprawozdawc\u00f3w. Do wyznaczenia s\u0119dziego lub s\u0119dzi\u00f3w sprawozdawc\u00f3w przepis ust. 2 stosuje si\u0119 odpowiednio.\n\u2022 None Je\u017celi w co najmniej dw\u00f3ch wnioskach, pytaniach prawnych lub skargach jednakowo okre\u015blono przedmiot kontroli, Prezes Trybuna\u0142u mo\u017ce zarz\u0105dzi\u0107 \u0142\u0105czne rozpoznanie tych wniosk\u00f3w, pyta\u0144 prawnych lub skarg. Prezes Trybuna\u0142u bierze tak\u017ce pod uwag\u0119 wzorzec kontroli zaskar\u017cenia, a w sprawach skarg i pyta\u0144 prawnych r\u00f3wnie\u017c stan faktyczny sprawy. Prezes Trybuna\u0142u mo\u017ce zarz\u0105dzi\u0107 \u0142\u0105czne rozpoznanie r\u00f3wnie\u017c na wniosek sk\u0142adu orzekaj\u0105cego.\n\u2022 None Zarz\u0105dzenie, o kt\u00f3rym mowa w ust. 1, Prezes Trybuna\u0142u wydaje po zasi\u0119gni\u0119ciu opinii przewodnicz\u0105cego lub s\u0119dziego sprawozdawcy sk\u0142adu orzekaj\u0105cego w sprawie, z kt\u00f3r\u0105 zamierza po\u0142\u0105czy\u0107 inne sprawy.\n\u2022 None Prezes Trybuna\u0142u zawiadamia uczestnik\u00f3w post\u0119powania o przekazaniu wniosku, pytania prawnego lub skargi do rozpoznania przez sk\u0142ad orzekaj\u0105cy, wraz z dor\u0119czeniem ich odpis\u00f3w oraz zwraca si\u0119 o zaj\u0119cie stanowiska w sprawie w terminie wyznaczonym na podstawie art. 82 ustawy.\n\u2022 None Przepis ust. 1 stosuje si\u0119 odpowiednio do Rzecznika Praw Obywatelskich, a tak\u017ce do Rzecznika Praw Dziecka, w zakresie ustalonym w art. 82 ust. 3 i 4 ustawy.\n\u2022 None Prezes Trybuna\u0142u mo\u017ce, na ka\u017cdym etapie post\u0119powania, zwraca\u0107 si\u0119 do innych organ\u00f3w lub podmiot\u00f3w o zaj\u0119cie stanowiska w kwestiach mog\u0105cych mie\u0107 znaczenie dla rozstrzygni\u0119cia sprawy, wyznaczaj\u0105c w tym celu odpowiedni termin.\n\u2022 None W wypadku gdy zainteresowany organ lub podmiot zwr\u00f3ci si\u0119 do Prezesa Trybuna\u0142u z wnioskiem o umo\u017cliwienie przedstawienia stanowiska w sprawie rozpoznawanej przez Trybuna\u0142, Prezes Trybuna\u0142u przekazuje wniosek przewodnicz\u0105cemu sk\u0142adu orzekaj\u0105cego, celem jego rozpatrzenia.\n\nWyrok w sprawie OFE\n\n Reforma w sprawie Otwartych Funduszy Emerytalnych zosta\u0142a uznana za zgodn\u0105 z Konstytucj\u0105.\n\n Trybuna\u0142 Konstytucyjny uzna\u0142, \u017ce \u015brodki pochodz\u0105ce ze sk\u0142adek ubezpieczeniowych, r\u00f3wnie\u017c zgromadzone w otwartych funduszach emerytalnych, s\u0105 \u2013 w sensie konstytucyjnym \u2013 \u015brodkami publicznymi, a nie prywatnymi oszcz\u0119dno\u015bciami ubezpieczonych. Pochodz\u0105 one bowiem z przymusowej i powszechnej sk\u0142adki emerytalnej, kt\u00f3ra ma charakter daniny publicznej. Ustawodawca dysponuje stosunkowo szerok\u0105 swobod\u0105 rozporz\u0105dzania takimi \u015brodkami w celu zapewnienia ubezpieczonym realizacji prawa do emerytury. To bowiem pa\u0144stwo odpowiada wobec obywateli za organizacj\u0119 systemu emerytalnego i wyp\u0142at\u0119 \u015bwiadcze\u0144. Nie mo\u017cna jednocze\u015bnie zak\u0142ada\u0107 niezmienno\u015bci unormowa\u0144 okre\u015blaj\u0105cych warunki nabywania tego prawa, zw\u0142aszcza je\u015bli zmieniaj\u0105 si\u0119 warunki spo\u0142eczno-ekonomiczne", "lang": "pl"}