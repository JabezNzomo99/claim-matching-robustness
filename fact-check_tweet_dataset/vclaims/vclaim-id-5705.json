{"title": "Referendum su tutto?", "subtitle": "", "author": "pagellapolitica.it", "date": null, "vclaim_id": "vclaim-id-5705", "url": "https://pagellapolitica.it/dichiarazioni/7350/referendum-su-tutto", "vclaim": "Il 18 giugno 1989, in concomitanza con il rinnovo della componente italiana del Parlamento Europeo (Pe), si \u00e8 svolto un referendum consultivo o di indirizzo con cui si chiedeva al corpo elettorale se fosse favorevole a trasformare le comunit\u00e0 europee in una unione a tutti gli effetti e ad affidare al Pe il compito di redigere un progetto di Costituzione europea. Alla consultazione l'88% dei votanti si \u00e8 espresso in modo favorevole.\n\nNel 1989 quindi, la legge costituzionale ha limitato il proprio ambito di applicazione a quel singolo episodio referendario, non introducendo il referendum consultivo nel nostro ordinamento. Detto ci\u00f2, seppur abbia avuto luogo una sola volta, questo tipo di referendum resta in teoria possibile attraverso l'approvazione di una nuova legge costituzionale per cui ricordiamo che \u00e8 necessaria la doppia deliberazione in entrambi i rami del parlamento, e la maggioranza assoluta delle due Camere alla seconda votazione. Con una maggioranza semplice, basterebbe invece che un quinto dei deputati o senatori chiedesse una consultazione referendaria confermativo per confermare la convocazione di un referendum consultivo. Ricordiamo inoltre che l'esito \u00e8 di semplice indirizzo, ed in questo caso specifico non comporterebbe l'effettiva uscita dell'Italia dalla moneta unica. Vale la pena chiarire anche che il referendum avvenuto nel Regno Unito sull'uscita dall'Unione Europea \u00e8 anch'esso di carattere consultivo; il governo britannico non \u00e8 teoricamente tenuto ad uscire dall'Europa, nonostante un voto favorevole.\n\nDi Maio ha ragione nel dire che nel 1989 \u00e8 stato disposto un referendum consultivo sull'Ue. Allo stesso tempo, \u00e8 fuorviante affermare che i referendum consultivi \"si possono fare su tutto\". La Costituzione, infatti, limita le ipotesi di referendum e per poter ampliare lo spettro delle possibilit\u00e0 \u00e8 necessaria una legge costituzionale che possa permettere un referendum consultivo su un tema che non rientra in quelli predeterminati.", "lang": "it"}