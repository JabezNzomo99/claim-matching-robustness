{"title": "Jakie s\u0105 plany Polak\u00f3w dotycz\u0105ce posiadania dzieci?", "subtitle": "Jakie s\u0105 plany Polak\u00f3w dotycz\u0105ce posiadania dzieci? Odpowied\u017a znajdziecie w naszej analizie wypowiedzi Doroty Bojemskiej.", "author": "demagog.org.pl", "date": null, "vclaim_id": "vclaim-id-52772", "url": "https://demagog.org.pl/wypowiedzi/jakie-sa-plany-polakow-dotyczace-posiadania-dzieci/", "vclaim": "Wypowied\u017a Doroty Bojemskiej uznajemy za prawdziw\u0105, poniewa\u017c zgodnie z badaniem CBOS z kwietnia 2019 roku 47 proc. ankietowanych chcia\u0142oby mie\u0107 dw\u00f3jk\u0119 dzieci, a 28 proc. \u2013 tr\u00f3jk\u0119.\n\nW trakcie wywiadu udzielonego Polskiemu Radiu Dorota Bojemska, kt\u00f3ra pe\u0142ni funkcj\u0119 Przewodnicz\u0105cej Rady Rodziny przy Ministerstwie Rodziny, Pracy i Polityki Spo\u0142ecznej, wyrazi\u0142a optymizm zwi\u0105zany z danymi, wed\u0142ug kt\u00f3rych 28 proc. Polak\u00f3w chcia\u0142oby w swojej rodzinie mie\u0107 tr\u00f3jk\u0119 dzieci, a 47 proc. \u2013 dw\u00f3jk\u0119.\n\nStatystyki zwi\u0105zane z tym tematem przedstawia raport Centrum Bada\u0144 Opinii Spo\u0142ecznej z kwietnia 2019 roku, zatytu\u0142owany Preferowane i realizowane modele \u017cycia rodzinnego. Jedn\u0105 z poruszonych w nim kwestii jest planowana liczba dzieci. Odpowiedzi respondent\u00f3w by\u0142y nast\u0119puj\u0105ce:\n\u2022 2 proc. stwierdzi\u0142o, \u017ce nie chcia\u0142oby mie\u0107 ani jednego dziecka,\n\u2022 3 proc. ma pi\u0119\u0107 i wi\u0119cej dzieci.\n\n99 proc. respondent\u00f3w z grupy wiekowej 18-24 lata nie posiada dziecka. Poprzednie badanie na analogiczny temat, przeprowadzone w 2013 roku, wskaza\u0142o, \u017ce 13 proc. badanych w tym wieku ju\u017c mia\u0142o dziecko.\n\nWarto zwr\u00f3ci\u0107 uwag\u0119 tak\u017ce si\u0119 na tabel\u0119 ilustruj\u0105c\u0105, jak preferencje prokreacyjne Polak\u00f3w zmienia\u0142y si\u0119 w latach 1996-2019.\n\nPodsumowuj\u0105c, warto\u015bci podane przez Dorot\u0119 Bojemsk\u0105 s\u0105 zgodne z raportem CBOS z kwietnia 2019 roku, a zatem jej wypowied\u017a oceniamy jako prawdziw\u0105.\n\nW 2015 roku, a wi\u0119c przed wprowadzeniem program\u00f3w prorodzinnych przez Zjednoczon\u0105 Prawic\u0119, Dom Badawczy Maison przygotowa\u0142 raport na pr\u00f3bie 1078 Polak\u00f3w. Odpowiadali oni m.in. na pytanie, co sk\u0142oni\u0142oby ich do posiadania dzieci. Ponad po\u0142owa ankietowanych (54 proc.) wskaza\u0142a na wy\u017csze zarobki netto oraz polepszenie sytuacji materialnej (53 proc.). Dla 46 proc. badanych os\u00f3b czynnikiem zach\u0119caj\u0105cym by\u0142aby poprawa sytuacji na rynku pracy, a dla 45 proc. \u2013 wsparcie ze strony pracodawcy. Podobnie wygl\u0105da\u0142y odpowiedzi na pytanie o powody powstrzymuj\u0105ce przed posiadaniem dzieci/wi\u0119kszej liczby dzieci. Na pierwszym miejscu znalaz\u0142 si\u0119 pow\u00f3d niewystarczaj\u0105cych warunk\u00f3w materialnych (35 proc. \u2013 \u201ezgadzam si\u0119 zdecydowanie, 39 proc. \u2013 \u201eraczej si\u0119 zgadzam\u201d)", "lang": "pl"}