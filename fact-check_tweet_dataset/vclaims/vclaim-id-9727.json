{"title": "Nei, hundrevis av millioner er ikke p\u00e5 flukt i verden", "subtitle": "Det riktige tallet er 65,6 millioner ved utgangen av 2016. Dette inkluderer b\u00e5de flyktninger, internt fordrevne og asyls\u00f8kere.", "author": "www.faktisk.no", "date": null, "vclaim_id": "vclaim-id-9727", "url": "https://www.faktisk.no/faktasjekker/KE2/nei-hundrevis-av-millioner-er-ikke-pa-flukt-i-verden", "vclaim": "VG-kommentator og politisk redakt\u00f8r Hanne Skartveit hadde l\u00f8rdag 24. mars kommentaren \u00abSnakk sak - ikke Sylvi\u00bb p\u00e5 trykk i VG. Samme kommentar ble publisert p\u00e5 nett, her med tittelen \u00abSylvi Listhaug \u2013 og Siv Jensen\u00bb. Kommentaren omhandler norsk innvandringspolitikk sett i lys av Sylvi Listhaugs (Frp) avgang som justisminister.\n\nFaktisk.no kontaktet Hanne Skartveit og ba henne redegj\u00f8re for p\u00e5standen om at hundrevis av millioner er p\u00e5 flukt i verden. Vi fikk raskt svar:\n\nLike etter rettet Skartveit i kommentaren p\u00e5 nett, slik at setningen n\u00e5 ble st\u00e5ende slik:\n\nDet ble ogs\u00e5 lagt til en rettelse i bunnen av nettsaken:\n\nHanne Skartveit har alts\u00e5 rettet saken fra hundretalls millioner til titalls millioner mennesker p\u00e5 flukt, og oppgir til Faktisk.no at det riktige anslaget er 65 millioner mennesker.\n\nVi skal i denne faktasjekken se n\u00e6rmere p\u00e5 tallene.\n\nFNs h\u00f8ykommiss\u00e6r for flyktninger (UNHCR) er if\u00f8lge Statistisk sentralbyr\u00e5 (SSB) den eneste organisasjonen som kan gi en global oversikt. UNHCR ansl\u00e5r at antallet mennesker p\u00e5 flukt i verden var 65,6 millioner ved utgangen av 2016. Dette er de seneste publiserte tallene. If\u00f8lge FN er dette det h\u00f8yeste tallet siden andre verdenskrig.\n\nSlik fordeler anslaget p\u00e5 65,6 millioner seg:\n\nIkke alle som er p\u00e5 flukt i verden f\u00e5r status som flyktning. FN-sambandet har laget denne oppsummeringen:\n\nDu er en flyktning hvis:\n\u2022 Du er utenfor ditt eget hjemland.\n\u2022 Du ikke kan eller t\u00f8r f\u00e5 beskyttelse i, eller returnere til, ditt eget hjemland.\n\u2022 Dette er fordi du frykter forf\u00f8lgelse p\u00e5 grunn av rase, religion, nasjonalitet, medlemskap i en sosial gruppe, eller politiske meninger i ditt eget hjemland.\n\nIf\u00f8lge FNs flyktningkonvensjon er det alts\u00e5 bare mennesker som har m\u00e5ttet forlate hjemlandet som regnes som flyktninger i internasjonal rett.\n\nVed utgangen av 2016 var det 17,2 millioner flyktninger etter dette mandatet, if\u00f8lge FNs anslag. I tillegg regner FN med 5,3 millioner UNRWA-registrerte palestinske flyktninger i sitt totaltall p\u00e5 22,5 millioner flyktninger i verden.\n\nDe fleste som er p\u00e5 flukt i verden i dag er imidlertid p\u00e5 flukt i sitt eget hjemland. Disse kalles internt fordrevne, og er ikke definert som flyktninger i internasjonal rett, siden de ikke har krysset hjemlandets landegrenser.\n\nI FNs retningslinjer for internt fordrevne fra 1998 defineres disse som personer eller grupper som har blitt tvunget til \u00e5 forlate hjemmet eller hjemstedet sitt som f\u00f8lge av, eller for \u00e5 unng\u00e5, v\u00e6pnet konflikt, vold, brudd p\u00e5 menneskerettighetene eller natur- eller menneskeskapte katastrofer.\n\nVed utgangen av 2016 var det til sammen anslagsvis 40,3 millioner internt fordrevne mennesker i verden, som f\u00f8lge av forf\u00f8lgelse, konflikt, vold eller brudd p\u00e5 menneskerettighetene. Flest internt fordrevne har Colombia, med Syria p\u00e5 andreplass.\n\nInternt fordrevne som f\u00f8lge av natur- eller menneskeskapte katastrofer er ikke medregnet. I 2016 regnet Flyktninghjelpens senter for internt fordrevne (IDMC) med at det var 24,2 millioner nye internt fordrevne som f\u00f8lge av katastrofer i verden.\n\nPersoner som flykter fra hjemlandet sitt kan s\u00f8ke om beskyttelse i et annet land. N\u00e5r dette er gjort f\u00e5r personen som regel status som asyls\u00f8ker. If\u00f8lge FN-sambandet og Flyktninghjelpen f\u00e5r man status som flyktning f\u00f8rst n\u00e5r asyls\u00f8knaden er innvilget, selv om man etter folkeretten allerede skal regnes som flyktning s\u00e5 fort man oppfyller kriteriene i flyktningkonvensjonen.\n\nIf\u00f8lge FN-sambandet opererer de fleste stater med begrepet asyls\u00f8ker fram til asyls\u00f8knaden er behandlet, men Flyktninghjelpen presiserer at \u00abi mange utviklingsland blir de fleste anerkjent som flyktning umiddelbart ved ankomst p\u00e5 \u00abprima facie\u00bb grunnlag uten en individuell asylprosess\u00bb.\n\n(UNCHR) regner med at det var 2,8 millioner mennesker som ventet p\u00e5 svar p\u00e5 asyls\u00f8knaden sin ved utgangen av 2016.\n\nSom Hanne Skartveit selv medgir, er det offisielle anslaget p\u00e5 65,6 millioner mennesker. Basert p\u00e5 dette er alts\u00e5 feil \u00e5 p\u00e5st\u00e5 at hundrevis av millioner er p\u00e5 flukt i verden.\n\nFlyktninger kan regnes som personer som tvunget eller ufrivillig migrerer. Det finnes ogs\u00e5 personer som frivillig utvandrer til et annet land. at \u00e5rsaker til frivillig migrasjon kan v\u00e6re arbeid, studier eller familiegjenforening. Disse regnes ikke som mennesker p\u00e5 flukt.\n\nFN ansl\u00e5r at det var 258 millioner internasjonale migranter i 2017. 60 prosent av disse bor i Asia eller Europa.", "lang": "no"}