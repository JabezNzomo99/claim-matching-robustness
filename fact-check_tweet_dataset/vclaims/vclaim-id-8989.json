{"title": "Reddito di cittadinanza e inattivi: Italia da primato?", "subtitle": "", "author": "pagellapolitica.it", "date": null, "vclaim_id": "vclaim-id-8989", "url": "https://pagellapolitica.it/dichiarazioni/7367/reddito-di-cittadinanza-e-inattivi-italia-da-primato", "vclaim": "\"L'Italia \u00e8 uno dei pochi paesi a non avere il reddito di cittadinanza e allo stesso tempo \u00e8 uno dei paesi con il pi\u00f9 alto numero di inattivi di tutta l'Europa, dove il 35% delle persone non cerca nemmeno pi\u00f9 un lavoro\".\n\nQuello che esiste invece in quasi tutti i Paesi europei (e che in realt\u00e0 propone il M5S) reddito minimo garantito reddito di cittadinanza (rdc) \u00e8 un reddito di base che \"non \u00e8 subordinato a un accertamento delle condizioni economiche e patrimoniali dell\u2019individuo\" e ha come unico prerequisito la cittadinanza.\n\nCome spiega lo European Minimum Income Network, l'Italia \u00e8 uno dei pochi Paesi a non avere una politica di reddito minimo garantito a livello nazionale. Esistono schemi di assistenza a livello regionale ma limitatamente a sette regioni e le province di Trento e Bolzano. Anche in Spagna il reddito minimo garantito non esiste a livello nazionale ma tutte le regioni hanno adottato delle misure. La Grecia, invece, fa compagnia al nostro Paese: per ora \u00e8 stato avviato solo un programma pilota che ha coinvolto 13 Comuni. L'Ungheria, dove mancava in precedenza, ha iniziato a sviluppare uno schema negli ultimi anni.", "lang": "it"}