{"title": "Kt\u00f3re miejsce zaj\u0119\u0142a Polska w rankingu Doing Business?", "subtitle": "Kt\u00f3re miejsce zaj\u0119\u0142a Polska w rankingu Doing Business? Odpowied\u017a znajdziecie w naszej analizie wypowiedzi W\u0142adys\u0142awa Kosinika-Kamysza", "author": "demagog.org.pl", "date": null, "vclaim_id": "vclaim-id-28037", "url": "https://demagog.org.pl/wypowiedzi/ktore-miejsce-zajela-polska-w-rankingu-doing-business/", "vclaim": "Lider PSL powo\u0142uje si\u0119 na dane z raportu Doing Buisness wydawanego co roku przez Bank \u015awiatowy. Ocenia on sytuacj\u0119 gospodarcz\u0105 naszego kraju przez pryzmat \u0142atwo\u015bci prowadzenia przedsi\u0119biorstwa. Rankingi na dany rok s\u0105 swego rodzaju prognozami, st\u0105d raport na rok 2020 wydaje si\u0119 pod koniec roku 2019. Analitycy Banku \u015awiatowego wskazuj\u0105 na problemy zwi\u0105zane z polityk\u0105 gospodarcz\u0105, kt\u00f3re mog\u0105 utrudni\u0107 przedsi\u0119biorcom ich dzia\u0142alno\u015b\u0107, na przyk\u0142ad zmiana prawa w zakresie przekazywania nieruchomo\u015bci i ich rejestracji w ksi\u0119gach wieczystych.\n\nOg\u00f3lnie Polska, na 190 kraj\u00f3w ocenianych w rankingu og\u00f3lnym, zaj\u0119\u0142a 40. miejsce uzyskuj\u0105c sum\u0119 76,4 punkt\u00f3w. Prawd\u0105 jest stwierdzenie W.Kosiniaka-Kamysza, i\u017c kraje jak Azerbejd\u017can, Rwanda, Kazachstan i Mauritius s\u0105 przed nami w rankingu. Jednak\u017ce spo\u015br\u00f3d europejskich kraj\u00f3w pozycje za nami zajmuj\u0105 mi\u0119dzy innymi Czechy, Holandia, Serbia, S\u0142owacja, Belgia, Chorwacja, Czarnog\u00f3ra, W\u0119gry, W\u0142ochy czy Grecja. 15 kraj\u00f3w le\u017c\u0105cych w Europie wyprzedza nas w rankingu.\n\nPoza og\u00f3lnym rankingiem przyznawane s\u0105 oceny za poszczeg\u00f3lne sektory polityki gospodarczej. Za handel mi\u0119dzynarodowy uzyskali\u015bmy maksymaln\u0105 punktacj\u0119, jednak w obszarze dotycz\u0105cym \u0142atwo\u015bci otwierania nowego biznesu zaj\u0119li\u015bmy 128. miejsce.\n\nLider PSL por\u00f3wnuje aktualne dane do raportu z 2016. Prawd\u0105 jest, \u017ce Polska zaj\u0119\u0142a w tym rankingu 25. miejsce. Otrzymali\u015bmy not\u0119 w wysoko\u015bci 76,45 punkt\u00f3w wyprzedzaj\u0105c wtedy m.in Szwajcari\u0119 i Francj\u0119, kt\u00f3re teraz znajduj\u0105 si\u0119 nad nami w rankingu. Rok p\u00f3\u017aniej uda\u0142o nam si\u0119 wskoczy\u0107 miejsce wy\u017cej tj. na 24. pozycj\u0119 aby w 2018 roku niestety spa\u015b\u0107 na 27. miejsce. W 2019 roku zaj\u0119li\u015bmy 33. miejsce.\n\nW zwi\u0105zku z przytoczeniem poprawnych danych wypowied\u017a W\u0142adys\u0142awa Kosiniaka-Kamysza oceniamy jako prawd\u0119.", "lang": "pl"}