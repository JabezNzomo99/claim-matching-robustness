{"title": "Quanto contribuisce l\u2019Italia all\u2019ONU?", "subtitle": "", "author": "pagellapolitica.it", "date": null, "vclaim_id": "vclaim-id-16021", "url": "https://pagellapolitica.it/dichiarazioni/8114/quanto-contribuisce-litalia-allonu", "vclaim": "Conte \u00e8 intervenuto anche all\u2019evento \u201cAction for peacekeeping\u201d e ha rivendicato il ruolo centrale dell\u2019Italia. Durante la conferenza stampa tenuta in seguito, il cui video \u00e8 stato condiviso dall\u2019account Twitter ufficiale di Palazzo Chigi, Conte ha sottolineato come il nostro Paese sia al primo posto per \u201ccaschi blu\u201d impegnati e uno dei maggiori sostenitori finanziari delle missioni.\n\nCome \u00e8 evidente dalla tabella sopra riportata, al 31 agosto 2018, l\u2019Italia \u00e8 il diciannovesimo Paese a livello mondiale per forze impiegate (1.052 individui). Qui \u00e8 possibile consultare l\u2019intera lista.\n\nLa quasi totalit\u00e0 dei caschi blu italiani (1.041 unit\u00e0) sono impegnati nella missione UNIFIL di stanza in Libano. Le altre missioni di pace che coinvolgono i nostri connazionali sono MINUSMA in Mali, MINURSO nel Sahara Occidentale, UNFICYP a Cipro e UNMOGIP in India e Pakistan.\n\nLe agenzie avevano riportato, per\u00f2, una dichiarazione leggermente differente da quella fatta da Conte in conferenza stampa e che si pu\u00f2 vedere nel video condiviso dall\u2019account ufficiale di Palazzo Chigi. Secondo l'Ansa, ad esempio, Conte durante il suo intervento all\u2019evento dedicato al (e non, dunque, in occasione della successiva conferenza stampa) aveva dichiarato che l\u2019Italia ha un ruolo fondamentale nelle missioni di pace ed \u00e8 il \u00abprimo contributore di caschi blu tra i Paesi occidentali\u00bb.\n\nNon siamo riusciti a trovare il video o la trascrizione completa dell'evento e non ci \u00e8, quindi, possibile verificare direttamente. Fidandoci, per\u00f2, di quanto riportato dalle agenzie possiamo ipotizzare che il Presidente del Consiglio volesse citare davanti ai giornalisti un dato corretto - l\u2019Italia \u00e8, effettivamente, il primo Paese tra quelli occidentali per caschi blu - ma sia stato impreciso.\n\nIl budget totale stanziato dall'ONU per le missioni di per il periodo 2018-2019 \u00e8 pari a 6,7 miliardi. Ciascun membro delle Nazioni Unite \u00e8 tenuto a partecipare e, in particolare, i cinque membri permanenti del Consiglio di Sicurezza (Stati Uniti, Francia, Cina, Regno Unito e Russia) contribuiscono con una somma maggiore rispetto a quella destinata al budget ordinario ONU.\n\nAction for peacekeeping\u201d organizzato dall\u2019ONU . In questa occasione ha sottolineato come l\u2019Italia sia al primo posto per numero di caschi blu impegnati e sia, a livello mondiale, l\u2019ottavo Paese per sostegno finanziario alle missioni di pace.\n\nConte \u00e8 impreciso. Dichiarando in conferenza stampa che l\u2019Italia \u00e8 il primo Paese per caschi blu impegnati nelle missioni di pace commette un errore. Sarebbe stato corretto affermare - come, secondo quanto riportato dalle agenzie, pare abbia fatto durante il suo effettivo intervento - che l\u2019Italia \u00e8 il primo Paese per caschi blu tra quelli occidentali (1.052 unit\u00e0 al 31 agosto 2018). \u00c8, poi, corretto sostenere che l\u2019Italia riveste un ruolo molto importante nei finanziamenti alle missioni di pace: come sottolineato da Conte, il nostro Paese si posiziona all\u2019ottavo posto.", "lang": "it"}