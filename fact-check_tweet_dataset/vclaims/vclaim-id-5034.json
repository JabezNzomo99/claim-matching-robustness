{"title": "Czego chc\u0105 polscy maturzy\u015bci? Weryfikacja wypowiedzi Ryszarda Petru", "subtitle": "Ryszard Petru o tym, jakie plany ma wi\u0119kszo\u015b\u0107 absolwent\u00f3w studi\u00f3w. Czy jednak Ryszard Petru nie pomyli\u0142 danych z tym, czego chc\u0105 polscy maturzy\u015bci?", "author": "demagog.org.pl", "date": null, "vclaim_id": "vclaim-id-5034", "url": "https://demagog.org.pl/wypowiedzi/czego-chca-polscy-maturzysci-weryfikacja-wypowiedzi-ryszarda-petru/", "vclaim": "Ryszard Petru ma najprawdopodobniej na my\u015bli badania Instytutu Socjologii Uniwersytetu Miko\u0142aja Kopernika w Toruniu. Demagog nie dotar\u0142 bowiem do bada\u0144 student\u00f3w polskich uczelni i ich plan\u00f3w wyjazdowych.\n\nW kwestionariuszu ankiety pad\u0142o pytanie: \u201eCzy planujesz/bierzesz pod uwag\u0119 wyjazd z Polski w celach zarobkowych?\u201d Pozytywnej odpowiedzi udzieli\u0142o rzeczywi\u015bcie 70% uczni\u00f3w, z czego 19% zadeklarowa\u0142o mo\u017cliwo\u015b\u0107 wyjazdu na sta\u0142e.\n\nWypowied\u017a jednak nale\u017cy uzna\u0107 za fa\u0142sz, badanie to by\u0142o bowiem przeprowadzane w\u015br\u00f3d uczni\u00f3w II klas lice\u00f3w i III klas technik\u00f3w zlokalizowanych na terenie Torunia, nie za\u015b w\u015br\u00f3d student\u00f3w czy absolwent\u00f3w uczelni.\n\nO tym badaniu Demagog pisa\u0142 ju\u017c przy okazji wypowiedzi Andrzeja Dudy dot. perspektyw polskich maturzyst\u00f3w.", "lang": "pl"}