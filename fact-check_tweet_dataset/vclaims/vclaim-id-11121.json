{"title": "Ile os\u00f3b zg\u0142asza si\u0119 po becikowe?", "subtitle": "Ile os\u00f3b zg\u0142asza si\u0119 po becikowe? Sprawdzamy co na ten temat powiedzia\u0142 Bartosz Marczuk. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11121", "url": "https://demagog.org.pl/wypowiedzi/ile-osob-zglasza-sie-po-becikowe/", "vclaim": "Ile os\u00f3b zg\u0142asza si\u0119 po becikowe?\n\nBecikowe, czyli jednorazowa zapomoga z tytu\u0142u urodzenia si\u0119 dziecka zosta\u0142a wprowadzona w 2006 roku. Od 2013 roku obowi\u0105zuje pr\u00f3g dochodowy (doch\u00f3d rodziny w przeliczeniu na osob\u0119 nie mo\u017ce przekroczy\u0107 kwoty 1922,00 z\u0142 netto).\n\nWed\u0142ug danych Ministerstwa Pracy i Polityki Spo\u0142ecznej w poszczeg\u00f3lnych latach (2006-2012, kiedy nie obowi\u0105zywa\u0142o kryterium dochodowe) wyp\u0142acono:\n\u2022 2006 387,4 tys. tych \u015bwiadcze\u0144. Zapomoga wyp\u0142acana by\u0142a r\u00f3wnie\u017c na dzieci urodzone w okresie od 15 listopada do 31 grudnia 2005 r. Wed\u0142ug \u015awiadczenia w 2006 otrzymali tak\u017ce rodzice dzieci urodzonych mi\u0119dzy 15 listopada a 31 grudnia 2005, dlatego dolicza si\u0119 urodzenia \u017cywe z tego okresu czasu; 2005 roku zanotowano 27131 urodze\u0144 \u017cywych, jednak zwa\u017cywszy na brak szczeg\u00f3\u0142owych danych, podzielili\u015bmy na p\u00f3\u0142 liczb\u0119 urodze\u0144 w ci\u0105g ca\u0142ego miesi\u0105ca, co daje do rachunku 13565 urodze\u0144 \u017cywych. W grudniu 2005 roku zanotowano 26127 urodze\u0144 \u017cywych. Ostatecznie wychodzi, \u017ce \u015bwiadczenia w 2006 roku otrzyma\u0142o 93,5%\n\u2022 2007 380,2 tys. zapom\u00f3g. Wed\u0142ug danych G\u0142\u00f3wnego Urz\u0119du Statystycznego, w 2007 r. odnotowano 387.900 urodze\u0144 \u017cywych, co oznacza, \u017ce zapomogi wyp\u0142acono na 98%\n\u2022 2008 412,5 tys. zapom\u00f3g. Wed\u0142ug danych G\u0142\u00f3wnego Urz\u0119du Statystycznego, w 2008 r. odnotowano 414,5 tys. urodze\u0144 \u017cywych, co oznacza, \u017ce zapomogi wyp\u0142acono na 99,5%\n\u2022 2009 413,9 tys. zapom\u00f3g. Wed\u0142ug danych G\u0142\u00f3wnego Urz\u0119du Statystycznego, w 2009 r. odnotowano 417,6 tys. urodze\u0144 \u017cywych, co oznacza, \u017ce zapomogi wyp\u0142acono na 99,1%\n\u2022 2010 412,8 tys . zapom\u00f3g. Wed\u0142ug danych G\u0142\u00f3wnego Urz\u0119du Statystycznego, w 2010r. odnotowano 413,3 tys. urodze\u0144 \u017cywych, co oznacza, \u017ce zapomogi wyp\u0142acono na 99,9%\n\u2022 2011 397,9 tys . zapom\u00f3g. Wed\u0142ug danych G\u0142\u00f3wnego Urz\u0119du Statystycznego, w 2011 r. odnotowano 391 tys. urodze\u0144 \u017cywych co oznacza, \u017ce zapomogi wyp\u0142acono na 101,8% og\u00f3\u0142u urodzonych dzieci. By\u0142o to prawdopodobnie spowodowane tym, i\u017c wniosek o wyp\u0142at\u0119 jednorazowej zapomogi sk\u0142ada si\u0119 w terminie 12 miesi\u0119cy od dnia urodzenia si\u0119 dziecka lub 12 miesi\u0119cy od dnia obj\u0119cia dziecka opiek\u0105 prawn\u0105, faktyczn\u0105 lub przysposobienia.\n\u2022 2012 373,1 tys . zapom\u00f3g. Wed\u0142ug wst\u0119pnych danych G\u0142\u00f3wnego Urz\u0119du Statystycznego, w 2012 r. odnotowano 390 tys. urodze\u0144 \u017cywych co oznacza, \u017ce zapomogi wyp\u0142acono na 95,7%\n\nU\u015bredniona warto\u015b\u0107 procentowa os\u00f3b kt\u00f3re otrzyma\u0142y \u015bwiadczenie w latach 2006-2012 wynosi 98,2%, dlatego wypowied\u017a uznaje si\u0119 za prawd\u0119.\n\nW statystykach obecne s\u0105 dwa rodzaje becikowego: zapomoga wyp\u0142acana wed\u0142ug ustale\u0144 zawartych w ustawie o \u015bwiadczeniach rodzinnych i zapomoga uchwalana i wyp\u0142acana przez gmin\u0119 ze \u015brodk\u00f3w w\u0142asnych gminy; gmina w przypadku tego \u015bwiadczenia sama decyduje, czy b\u0119dzie realizowa\u0107 tego rodzaju \u015bwiadczenie, ustala kryteria uprawniaj\u0105ce do niego oraz jego wysoko\u015b\u0107. Drugi rodzaj zapomogi nie jest brany pod uwag\u0119, poniewa\u017c gminy mia\u0142y prawo do ustalenia w\u0142asnych kryteri\u00f3w zapomogi.", "lang": "pl"}