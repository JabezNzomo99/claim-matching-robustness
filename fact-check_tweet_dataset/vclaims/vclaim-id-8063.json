{"title": "Davvero sono aumentati gli investimenti esteri nel 2014? N\u00ec.", "subtitle": "", "author": "pagellapolitica.it", "date": null, "vclaim_id": "vclaim-id-8063", "url": "https://pagellapolitica.it/dichiarazioni/6268/davvero-sono-aumentati-gli-investimenti-esteri-nel-2014-ni", "vclaim": "Matteo Renzi ha salutato gongolante i parlamentari della sua maggioranza prima della pausa estiva, attraverso un iperbolico post su Facebook ( Mai il Parlamento italiano in 70 anni di storia aveva lavorato cos\u00ec tanto e cos\u00ec intensamente. E nessun Paese europeo ha mai fatto \u2013 tutte insieme \u2013 cos\u00ec tante riforme.\"). Tra i dati verificabili ci soffermiamo in questa analisi sugli investimenti diretti esteri (Ide). Secondo il Premier il loro aumento nel 2014 \u00e8 un\n\nI suoi dati relativi al 2014 non rispecchiano quanto detto dal Premier, anzi. Il flusso di Ide in entrata si \u00e8 pi\u00f9 che dimezzato nel 2014, con appena 11,5 miliardi di dollari in entrata rispetto ai 25,0 del 2013. Invece di aumentare del 31%, i flussi di investimenti sono diminuiti del 54%. Per l'Ue la variazione - da 333 miliardi a 258 - \u00e8 stata pari a -23% (-11% il valore dell'Europa intera).\n\nLa situazione \u00e8 migliore se si guarda agli stock di Ide, ossia il valore totale degli investimenti stranieri in Italia, non solo relativo al 2014. Questo valore ha registrato un +3,6% in Italia rispetto al -7% registrato sia dall'Ue che dall'Europa intera. La variazione da un anno all'altro dello stock degli Ide non \u00e8 influenzata solo dall'attrattivit\u00e0 del Paese in quell'anno ma anche dall'andamento degli investimenti gi\u00e0 effettuati (un aumento dei profitti di una filiale italiana, ad esempio - si veda la definizione Ocse disponibile qui o quella UNCTAD qui).\n\nLe percentuali che cita Renzi si possono trovare nel rapporto 2015 di fDI Intelligence, un'unit\u00e0 specializzata del Financial Times dedicato agli Ide (e riprese da Repubblica)*. Nella tabella a destra che abbiamo estrapolato dal rapporto fDI Intelligence, si evince che il numero di progetti \u00e8 effettivamente aumentato in Italia del 31%, di fronte ad una diminuzione per l'Europa del 17%.\n\nRenzi usa i dati di fDI Intelligence per enfatizzare l'aumentata attrattivit\u00e0 del Paese nel 2014 e, per rafforzare il messaggio, la mette in contrapposizione al calo registrato nel resto d'Europa. Si dimentica per\u00f2 di puntualizzare che tali dati si riferiscono ad un solo tipo di Ide, quelli che, per quanto siano considerati da alcuni studi il tipo di investimento migliore per la crescita, non rappresentano la totalit\u00e0 degli investimenti esteri. Questi ultimi si sono complessivamente dimezzati nel 2014 rispetto all'anno prima, stando agli aggiornamenti dell'Unctad. Non ci sembra quindi di poter dare pienamente ragione al Premier, il quale cita un dato parziale sebbene vero e positivo. Inoltre, poich\u00e9 \u00e8 stato ripreso senza precisazioni da molti articoli di giornale (si veda qui, qui e qui", "lang": "it"}