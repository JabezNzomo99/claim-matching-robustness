{"title": "Kto decyduje o tym co jest prawem zgodnym z konstytucj\u0105?", "subtitle": "Kto decyduje o tym co jest prawem zgodnym z konstytucj\u0105? Sprawdzamy co na ten temat powiedzia\u0142 polityk Andrzej Rzepli\u0144ski.", "author": "demagog.org.pl", "date": null, "vclaim_id": "vclaim-id-768", "url": "https://demagog.org.pl/wypowiedzi/kto-decyduje-o-tym-co-jest-prawem-zgodnym-z-konstytucja/", "vclaim": "Kto decyduje o tym co jest prawem zgodnym z konstytucj\u0105?\n\nNa podstawie art. 188 Konstytucji nale\u017cy stwierdzi\u0107, \u017ce Trybuna\u0142 Konstytucyjny jest jedynym organem, kt\u00f3ry mo\u017ce okre\u015bli\u0107 niezgodno\u015b\u0107 umowy mi\u0119dzynarodowej, ustawy lub rozporz\u0105dzenia z Konstytucj\u0105.\n\nNa podstawie Art. 191 Konstytucji mo\u017cna dok\u0142adnie okre\u015bli\u0107 jakie podmioty mog\u0105 zainicjowa\u0107 post\u0119powanie przed TK w sprawie kontroli konstytucyjno\u015bci przepisu prawnego. S\u0105 to m.in. Prezydent RP, Marsza\u0142ek Sejmu, Marsza\u0142ek Senatu, Prezes RM, 50 pos\u0142\u00f3w, 30 senator\u00f3w, Pierwszy Prezes SN, Prezes NSA, Prokurator Generalny, Prezes NIK i Rzecznik Praw Obywatelskich. Co wi\u0119cej, Art. 193 wskazuje, \u017ce ka\u017cdy s\u0105d mo\u017ce przedstawi\u0107 Trybuna\u0142owi Konstytucyjnemu pytanie prawne co do zgodno\u015bci aktu normatywnego z Konstytucj\u0105, ratyfikowanymi umowami mi\u0119dzynarodowymi lub ustaw\u0105, je\u017celi od odpowiedzi na pytanie prawne zale\u017cy rozstrzygni\u0119cie sprawy tocz\u0105cej si\u0119 przed s\u0105dem.\n\nPodsumowuj\u0105c, w polskim systemie nie ma innego organu opr\u00f3cz Trybuna\u0142u Konstytucyjnego, kt\u00f3ry zajmuje si\u0119 badaniem konstytucyjno\u015bci akt\u00f3w normatywnych, a organy w\u0142adzy ustawodawczej, wykonawczej i s\u0105downiczej s\u0105 jedynie uprawnione do wszcz\u0119cia takiej kontroli.", "lang": "pl"}