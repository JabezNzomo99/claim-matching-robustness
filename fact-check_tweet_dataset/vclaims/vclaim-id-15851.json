{"title": "Governo Renzi e governo Conte: spese a confronto", "subtitle": "", "author": "pagellapolitica.it", "date": null, "vclaim_id": "vclaim-id-15851", "url": "https://pagellapolitica.it/dichiarazioni/8247/governo-renzi-e-governo-conte-spese-a-confronto", "vclaim": "\u00abIl governo Conte spende per la comunicazione e per le spese di Palazzo molto di pi\u00f9 di quello che spendevamo noi. Rocco Casalino stia un po\u2019 pi\u00f9 attento alle sue spese e con i risparmi permetta a Radio Radicale di continuare a vivere\u00bb.\n\nSecondo l\u2019ex presidente del Consiglio Matteo Renzi, oggi Palazzo Chigi costa di pi\u00f9 rispetto ai tre anni del suo governo. L\u2019attuale senatore del Pd ha ragione sui costi della comunicazione (maggiori con Conte di circa 60 mila euro), ma esagera sui costi di gestione, che secondo le previsioni per il 2019 sono in linea con la media tra il 2014, 2015, e 2016. Insomma, il \u00abmolto di pi\u00f9\u00bb usato da Renzi sembra eccessivo.\n\nLa decisione di Lega e M5s resta per\u00f2 politica, anche se i risparmi di gestione di Palazzo Chigi invocati da Renzi (60 mila euro nella comunicazione e poco pi\u00f9 di un milione di euro per la gestione) non basterebbero comunque a coprire il taglio che ha ricevuto dallo Stato, che supera solo per la convenzione con il Mise i 5 milioni di euro.", "lang": "it"}