{"title": "Davvero in Italia si aprono pi\u00f9 cause civili in un anno che in Francia, Spagna e Uk?", "subtitle": "Lo sostiene il magistrato Piercamillo Davigo, neo consigliere del Csm. Abbiamo verificato", "author": "www.agi.it", "date": "2018-07-14T07:51+0200", "vclaim_id": "vclaim-id-4935", "url": "https://www.agi.it/fact-checking/davigo_numero_cause_civili_anno_in_italia-4154706/news/2018-07-14/", "vclaim": "Il magistrato Piercamillo Davigo \u00e8 stato intervistato il 13 luglio dal Fatto Quotidiano, subito dopo la sua elezione a consigliere nel Csm, e tra le altre cose ha affermato: \u201cOgni anno in Italia si aprono pi\u00f9 processi civili di quanti se ne aprano in Francia, Spagna e Gran Bretagna sommate insieme\u201d.\n\nSelezioniamo i Paesi menzionati da Davigo \u2013 Italia, Francia, Spagna e Regno Unito \u2013, tra i chapter selezioniamo i processi di prima istanza (First instance cases) e guardiamo prima alle cause civili e commerciali litigiose e poi a quelle non litigiose (OTC \u2013 civil and commercial litigious / non-litigious). La distinzione tra questi due tipi di cause, litigiose e non, \u00e8 propria del Consiglio d\u2019Europa ma non di molti Stati, tra cui l\u2019Italia.\n\nIn ogni caso le cause non litigiose, precisiamo, non sono cause risolte al di fuori delle aule (stragiudiziali) ma processi che si svolgono in tribunale, senza che ci sia una parte in causa che si oppone all\u2019altra (ad esempio una richiesta di divorzio unilaterale a cui l\u2019altro coniuge non si oppone, o questioni riguardanti i confini di una propriet\u00e0 che non causino la reazione in giudizio di altri proprietari etc.). Dunque ha senso conteggiarle.\n\nVediamo innanzitutto che i dati relativi al Regno Unito \u2013 scomposti in Inghilterra e Galles, Nord Irlanda e Scozia \u2013 non sono disponibili. Ma \u00e8 un problema su cui torneremo pi\u00f9 oltre.\n\nSommando i due insiemi risulta che in Italia, nel 2014, sono state avviate un totale di 3,936 milioni di cause civili. In Francia sono state 2,09 milioni e in Spagna 1,972 milioni.\n\nSecondo quanto si legge nelle tabelle allegate alla relazione (qui scaricabili), il numero di istanze presentate in un anno, nel 2014, \u00e8 stato di circa 1,6 milioni. I processi, quell\u2019anno, non sono invece arrivati nemmeno a 45 mila. Non \u00e8 impossibile che, viste le differenze tra il sistema inglese di common law rispetto a quello di civil law che vale negli altri Paesi europei, la classificazione delle cause non consenta una perfetta comparabilit\u00e0 dei dati. In particolare, la definizione inglese di \u201cprocesso\u201d (trial) \u00e8 pi\u00f9 restrittiva di quella dei sistemi di civil law.\n\nL\u2019affermazione di Davigo \u00e8 errata. \u00c8 vero che l\u2019Italia abbia un numero di cause civili che iniziano in un anno \u2013 almeno secondo i dati pi\u00f9 aggiornati per un confronto, al 2014 \u2013 molto superiore a quello degli altri Stati europei. Ma non \u00e8 numero cos\u00ec alto da non essere superato dalla somma delle cause civili iniziate in un anno in Francia, Spagna e Regno Unito.", "lang": "it"}