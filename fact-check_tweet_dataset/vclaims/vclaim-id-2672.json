{"title": "Kto nie mo\u017ce by\u0107 prezesem PZPN?", "subtitle": "Kto nie mo\u017ce by\u0107 prezesem Polskiego Zwi\u0105zku Pi\u0142ki No\u017cnej? Sprawdzamy co na ten temat powiedzia\u0142 Witold Ba\u0144ka. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-2672", "url": "https://demagog.org.pl/wypowiedzi/kto-nie-moze-byc-prezesem-pzpn/", "vclaim": "Kto nie mo\u017ce by\u0107 prezesem PZPN?\n\nUstawa o sporcie w Rozdziale 3 \u201cPolski zwi\u0105zek sportowy\u201d ustala jakie wymagania musi spe\u0142ni\u0107 kandydat na Prezesa Polskiego Zwi\u0105zku Pi\u0142ki No\u017cnej:\n\u2022 None Funkcj\u0119 prezesa zarz\u0105du polskiego zwi\u0105zku sportowego mo\u017cna pe\u0142ni\u0107 nie d\u0142u\u017cej ni\u017c przez 2 nast\u0119puj\u0105ce po sobie kadencje.\n\n1) \u0142\u0105czy\u0107 tej funkcji z funkcj\u0105 w innych w\u0142adzach tego zwi\u0105zku, z wyj\u0105tkiem pe\u0142nienia funkcji delegata na walne zebranie cz\u0142onk\u00f3w albo delegat\u00f3w polskiego zwi\u0105zku sportowego zwo\u0142ane dla wyboru w\u0142adz tego zwi\u0105zku;\n\n2) by\u0107 osob\u0105 prowadz\u0105c\u0105 dzia\u0142alno\u015b\u0107 gospodarcz\u0105 zwi\u0105zan\u0105 z realizacj\u0105 przez ten zwi\u0105zek jego zada\u0144 statutowych;\n\n2a) posiada\u0107 w sp\u00f3\u0142kach prawa handlowego prowadz\u0105cych dzia\u0142alno\u015b\u0107 gospodarcz\u0105 zwi\u0105zan\u0105 z realizacj\u0105 przez ten zwi\u0105zek jego zada\u0144 statutowych wi\u0119cej ni\u017c 10% akcji lub udzia\u0142\u00f3w przedstawiaj\u0105cych wi\u0119cej ni\u017c 10% kapita\u0142u zak\u0142adowego \u2013 w ka\u017cdej z tych sp\u00f3\u0142ek;\n\n2b) by\u0107 wsp\u00f3lnikiem sp\u00f3\u0142ki osobowej prawa handlowego prowadz\u0105cej dzia\u0142alno\u015b\u0107 gospodarcz\u0105 zwi\u0105zan\u0105 z realizacj\u0105 przez ten zwi\u0105zek jego zada\u0144 statutowych;\n\n3) by\u0107 osob\u0105, kt\u00f3ra by\u0142a skazana prawomocnym wyrokiem za umy\u015blne przest\u0119pstwo lub umy\u015blne przest\u0119pstwo skarbowe \u015bcigane z oskar\u017cenia publicznego.\u201d\n\nPrzywo\u0142ane wy\u017cej wymagania obowi\u0105zuj\u0105ce podczas kandydowania na stanowisko Prezesa PZPN, pokrywaj\u0105 si\u0119 w pe\u0142ni z wymienionymi kryteriami podanymi przez ministra sportu i turystyki Witolda Ba\u0144k\u0119. Weryfikacja kandydatury Zbigniewa Bo\u0144ka pozostaje w gestii Biura Zwi\u0105zku, kt\u00f3re przyjmuje zg\u0142oszenia.\n\nR\u00f3wnie\u017c Statut Polskiego Zwi\u0105zku Pi\u0142ki No\u017cnej reguluje wymagania jakie musi spe\u0142ni\u0107 kandydat na Prezesa PZPN. W rozdziale IV statutu \u201cW\u0142adze PZPN\u201d w \u201cArt. 23 \u2013 Bierne prawo wyborcze\u201d mamy podane klarowne informacje:\n\n\u201c\u00a7 1. Kandydatami na Prezesa PZPN, Wiceprezes\u00f3w PZPN oraz pozosta\u0142ych cz\u0142onk\u00f3w Zarz\u0105du PZPN, a tak\u017ce na Przewodnicz\u0105cego i pozosta\u0142ych cz\u0142onk\u00f3w Komisji Rewizyjnej mog\u0105 by\u0107 delegaci na Walne Zgromadzenie Delegat\u00f3w PZPN lub inne osoby zamieszka\u0142e na sta\u0142e na terytorium Rzeczypospolitej Polskiej i dzia\u0142aj\u0105ce w strukturach PZPN, wojew\u00f3dzkich zwi\u0105zk\u00f3w pi\u0142ki no\u017cnej, ligi zawodowej i klub\u00f3w pi\u0142karskich. Kandydatami, o kt\u00f3rych mowa powy\u017cej mog\u0105 by\u0107 jedynie osoby, kt\u00f3re nie by\u0142y karane za przest\u0119pstwo umy\u015blne. Osoba, kt\u00f3ra przez dwie ostatnie kadencje pe\u0142ni\u0142a funkcj\u0119 Prezesa PZPN nie mo\u017ce kandydowa\u0107 na kolejn\u0105 kadencj\u0119. [\u2026]\n\n\u00a7 4. Prezes PZPN i Przewodnicz\u0105cy Komisji Rewizyjnej nie mog\u0105 pe\u0142ni\u0107 r\u00f3wnocze\u015bnie funkcji Prezesa Wojew\u00f3dzkiego Zwi\u0105zku Pi\u0142ki No\u017cnej, klubu maj\u0105cego sekcj\u0119 pi\u0142ki no\u017cnej lub jakiegokolwiek innego cz\u0142onka, ani te\u017c cz\u0142onka Zarz\u0105du lub organu kontroli wewn\u0119trznej Wojew\u00f3dzkich Zwi\u0105zk\u00f3w Pi\u0142ki No\u017cnej, ligi zawodowej, ani by\u0107 w\u0142a\u015bcicielem, udzia\u0142owcem lub cz\u0142onkiem w\u0142adz innej organizacji cz\u0142onkowskiej.\u201d", "lang": "pl"}