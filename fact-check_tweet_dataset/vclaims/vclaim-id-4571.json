{"title": "SKOK Wo\u0142omin - kto sta\u0142 na jego czele? Sprawdzamy J. Brudzi\u0144skiego", "subtitle": "Joachim Brudzi\u0144ski wr\u00f3ci\u0142 do tematu SKOK Wo\u0142omin. Weryfikujemy wypowied\u017a Joachima Brudzi\u0144skiego o powi\u0105zaniach na linii SKOK-WSI.", "author": "demagog.org.pl", "date": null, "vclaim_id": "vclaim-id-4571", "url": "https://demagog.org.pl/wypowiedzi/skok-wolomin-kto-stal-na-jego-czele-sprawdzamy-j-brudzinskiego/", "vclaim": "SKOK Wo\u0142omin \u2013 kto sta\u0142 na jego czele?\n\nZgodnie z informacjami, do kt\u00f3rych uda\u0142o nam si\u0119 dotrze\u0107, nale\u017cy wymieni\u0107 dwie osoby powi\u0105zane ze SKOK Wo\u0142omin oraz WSI:\n\nNazwisko Polaszczyk Piotr jak i Krzysztof Werelich wyst\u0119puj\u0105 wielokrotnie w Raporcie z likwidacji Wojskowych S\u0142u\u017cb Informacyjnych. Osoby te zosta\u0142y wspomniane jako jedne z zaanga\u017cowanych w nielegaln\u0105 dzia\u0142alno\u015b\u0107 Fundacji \u201cPro Civili\u201d. Prezesem Zarz\u0105du Fundacji by\u0142 Krzysztof Werlich a Dyrektorem Generalnym El\u017cbieta Polaszczyk. Rad\u0119 Fundacji tworzyli: przewodnicz\u0105cy Piotr Polaszczyk (do sierpnia 1995 r. oficer WSI), Beata Werlich, Krzysztof Kostrzewski, gen. Stanis\u0142aw \u015awitalski oraz Marek Olifierczuk (wsp\u00f3\u0142pracownik prowadzony przez Piotra Polaszczyka).\n\nPanowie Polaszczyk i Werelich wsp\u00f3\u0142pracowali razem jeszcze w sp\u00f3\u0142ce I.L.R INVEST sp. z o.o. (P.Polaszczyk nadal w radzie nadzorczej) oraz w P.R.KRUSZ sp. z o.o.\n\nNietrudno dostrzec jeszcze wiele powi\u0105za\u0144 \u0142\u0105cz\u0105cych SKOK Wo\u0142omin,Hydrobudow\u0119 Gda\u0144sk z Panami Polaszczyk i Werelich. Mi\u0119dzy innymi Pan Krzysztof Werelich by\u0142 do 03.07.2014 roku cz\u0142onkiem zarz\u0105du klubu pi\u0142karskiego GKP Targ\u00f3wek, aktualnie graj\u0105cego w III lidze \u0142\u00f3dzko-mazowieckiej,kt\u00f3ry jeszcze w sezonie 2013/2014 nosi\u0142 nazw\u0119 GKP Targ\u00f3wek \u201eSKOK Wo\u0142omin\u201d i jego g\u0142\u00f3wnym sponsorem by\u0142 w\u0142a\u015bnie SKOK Wo\u0142omin.\n\nGKP Targ\u00f3wek tak\u017ce by\u0142o organizatorem oraz uczestnikiem VI Mi\u0119dzynarodowego Turnieju o Puchar Prezesa SKOK-u Wo\u0142omin.\n\nRaport o dzia\u0142aniach \u017co\u0142nierzy i pracownik\u00f3w WSI oraz wojskowych jednostek organizacyjnych realizuj\u0105cych zadania w zakresie wywiadu i kontrwywiadu wojskowego przed wej\u015bciem w \u017cycie ustawy z dnia 9 lipca 2003 r. o Wojskowych S\u0142u\u017cbach Informacyjnych w zakresie okre\u015blonym w art. 67. ust. 1 pkt 1 \u2013 10 ustawy z dnia 9 czerwca 2006 r. \u201ePrzepisy wprowadzaj\u0105ce ustaw\u0119 o S\u0142u\u017cbie Kontrwywiadu Wojskowego oraz S\u0142u\u017cbie Wywiadu Wojskowego oraz ustaw\u0119 o s\u0142u\u017cbie funkcjonariuszy S\u0142u\u017cby Kontrwywiadu Wojskowego oraz S\u0142u\u017cby Wywiadu Wojskowego\u201d oraz o innych dzia\u0142aniach wykraczaj\u0105cych poza sprawy obronno\u015bci pa\u0144stwa i bezpiecze\u0144stwa Si\u0142 Zbrojnych Rzeczypospolitej Polskiej", "lang": "pl"}