{"title": "Klimautslippene i Oslo har g\u00e5tt ned \u00e5tte prosent p\u00e5 ett \u00e5r", "subtitle": "Milj\u00f8direktoratet sier nedgangen i 2016 var p\u00e5 7,6 prosent, mens SSB beregner den til 4,5 prosent.", "author": "www.faktisk.no", "date": null, "vclaim_id": "vclaim-id-4025", "url": "https://www.faktisk.no/faktasjekker/NVa/klimautslippene-i-oslo-har-gatt-ned-atte-prosent-pa-ett-ar", "vclaim": "P\u00e5 sin egen hjemmeside har Oslo MDG publisert en tekst med tittelen \u00abKlimagassutslippene i Oslo ned med \u00e5tte prosent p\u00e5 ett \u00e5r\u00bb.\n\nDe viser til at dette betyr at Oslo ligger langt foran skjema, og at man allerede i 2016 har overoppfylt det ambisi\u00f8se m\u00e5let for klimakutt i klimabudsjettet for 2017.\n\nAftenposten laget samme dag en nyhetsartikkel om utslippsnedgangen der vinkelen var: \u00abOslo n\u00e5dde klimam\u00e5let for 2017 allerede i 2016\u00bb.\n\nI denne saken er Oslos byr\u00e5d for milj\u00f8 og samferdsel, Lan Marie Nguyen Berg, sitert slik:\n\nNedgang i klimagassutslippet i Oslo ble ogs\u00e5 tatt opp i Stortingets sp\u00f8rretime 18. april i \u00e5r, da representant Per Espen Stoknes (MDG) p\u00e5pekte hvor mye bedre resultatene var for Oslo enn for hele landet. Han spurte statsminister Erna Solberg om hvordan hun har tenkt \u00e5 f\u00f8lge opp de gode resultatene fra Oslo nasjonalt.\n\nMen er det virkelig slik at klimagassutslippene i Oslo falt med \u00e5tte prosent i \u00e5r. Hvilke tall har vi, og hvor sikre er de?\n\nI artikkelen p\u00e5 MDGs hjemmeside er det henvist til \u00abSSBs statistikk for klimagassutslipp\u00bb, men om du trykker p\u00e5 lenken kommer du til Milj\u00f8direktoratet.\n\nI en epost til Faktisk viser Berg ogs\u00e5 til Milj\u00f8direktoratets tall som kilde for opplysningen. Den prosentvise reduksjonen i utslippene fra 2015 til 2016 er if\u00f8lge tallene 7,6 prosent, noe som kan rundes opp til \u00e5tte prosent.\n\nMen tallene fra Milj\u00f8direktoratet viser at dette ikke er noen ny trend. Helt siden 2013 har det \u00e5rlige fallet i Oslos klimautslipp ligget p\u00e5 rundt \u00e5tte prosent.\n\nByr\u00e5d Berg viste som nevnt til SSBs tall, men lenket til Milj\u00f8direktoratets tall. Begge disse institusjonene lager statistikk p\u00e5 lokale klimagassutslipp. S\u00e5 hvordan st\u00e5r det til med tallene til SSB? Her ser du tallene fra b\u00e5de Milj\u00f8direktoratet og fra SSB:\n\nTallene fra SSB viser at utslippene i Oslo gikk ned med 4,5 prosent fra 2015 til 2016. Dette er jo en noe svakere nedgang enn Milj\u00f8direktoratets tall, som Berg viser til. SSBs tall viser ogs\u00e5 at reduksjonen i utslipp var noe lavere fra 2015 til 2016 enn i \u00e5rene fra 2013 til 2015. Da var reduksjonen i snitt p\u00e5 7,5 prosent i \u00e5ret.\n\nBerg uttalte seg til MDGs nettside og til Aftenposten 7. april. Det var f\u00f8rst fem dager senere, 12. april, at SSB publiserte sine fylkesfordelte tall for 2016.\n\nFaktisk.no spurte kommunen om grunnlaget for p\u00e5standen 16. april og fikk svar 18. april om at Berg og MDG hadde sett p\u00e5 Milj\u00f8direktoratets statistikk.\n\nStortingsrepresentant Per Espen Stoknes gjentok p\u00e5standen i Stortinget samme dag, alts\u00e5 18. april, seks dager etter at SSB hadde publisert sine tall.\n\nB\u00e5de i Aftenposten og p\u00e5 MDGs nettside viste Berg til at m\u00e5lsettingen fra klimabudsjettet for 2017 ble n\u00e5dd allerede i 2016.\n\nI klimabudsjettet er m\u00e5let for 2017 et utslipp p\u00e5 1 148 900 tonn klimagasser. If\u00f8lge SSBs beregninger var utslippene i 2016 p\u00e5 1 177 000 tonn. Klimam\u00e5let for 2017 ble alts\u00e5 ikke n\u00e5dd i 2016, om vi legger SSBs tall til grunn.\n\nVi har alts\u00e5 to statlige organer, som begge har et ansvar for \u00e5 beregne klimautslipp, som opererer med ulike tall for lokalt klimagassutslipp. Hva skyldes det?\n\nSSBs statistiker Ketil Tovsen forklarer at det er tre grunner til forskjellene:\n\u2022 Utslipp fra industri f\u00f8res p\u00e5 litt forskjellige m\u00e5ter. SSB beregner disse utslippene mens Milj\u00f8direktoratet baserer seg p\u00e5 innrapporterte tall.\n\u2022 For dieseldrevne motorredskaper og oppvarming baserer utslippene seg p\u00e5 salg av anleggsdiesel og fyringsolje. Men p\u00e5 en del salg er det ukjent leveringsadresse. Milj\u00f8direktoratet utelukker da dette salget fra sin statistikk, mens SSB fordeler alt nasjonalt salg til ukjent sted etter en n\u00f8kkel.\n\u2022 Utslipp fra luftfart og sj\u00f8fart er vanskelig \u00e5 fordele lokalt. Milj\u00f8direktoratet har likevel med disse kildene, mens SSB utelater dem fra sin fylkesfordelte utslippsstatistikk.\n\nHan understreker ogs\u00e5 at det er betydelig usikkerhet n\u00e5r de nasjonale utslippene skal fordeles p\u00e5 fylker og kommuner.\n\nMedier\u00e5dgiver i Milj\u00f8direktoratet, J\u00f8rn Fremstad, sier at de n\u00e5 gj\u00f8r et dypdykk i forskjellen mellom statistikkene. Han skriver:\n\nMilj\u00f8direktoratet har alts\u00e5 utslippstall for kommuner, mens SSB har utslippstall fordelt p\u00e5 fylker. Siden Oslo b\u00e5de er et fylke og en kommune er de med i begge statistikker.\n\nI resten av landet er det ogs\u00e5 store forskjeller mellom SSBs og Milj\u00f8direktoratets tall. Slik er utslippstallene deres for alle fylker:\n\nOm vi p\u00e5 SSBs tall har b\u00e5de Vestfold, Telemark og Hordaland bedre utvikling i sine utslippstall enn det Oslo har. Ser vi p\u00e5 Milj\u00f8direktoratets tall er Oslo p\u00e5 andreplass.\n\nBuskerud kommer d\u00e5rligst ut p\u00e5 SSBs oversikt, men ligger omtrent midt p\u00e5 treet hos Milj\u00f8direktoratet. For Sogn og Fjordane er det omvendt.\n\nByr\u00e5d for milj\u00f8 og samferdsel Lan Marie Berg forklarer at en viktig del av Oslos klimapolitikk er \u00e5 gj\u00f8re det enklere og billigere \u00e5 reise milj\u00f8vennlig i hverdagen, og la bilen st\u00e5. Hun siteres slik:\n\nDette er jo ogs\u00e5 interessant, selv om det ikke er akkurat disse p\u00e5standene denne faktasjekken handler om. Vi ser p\u00e5 det siste f\u00f8rst. P\u00e5 dette feltet er tallene til Milj\u00f8direktoratet og SSB like. Slik er utviklingen i utslipp fra veitrafikk:\n\nNedgangen i utslippene fra veitrafikk fra 2015 til 2016 er de st\u00f8rste siden 2009, som var da SSB og Milj\u00f8direktoratet begynte \u00e5 beregne utslipp p\u00e5 fylkes- og kommuneniv\u00e5.\n\nEr det s\u00e5 riktig at biltrafikken i Oslo g\u00e5r ned for f\u00f8rste gang p\u00e5 mange \u00e5r?\n\nMDG viser selv til Milj\u00f8direktoratets sider med statistikk for norske kommuner. I den statistikken m\u00e5les biltrafikken i Oslo ved at antallet passeringer gjennom bompengeringen telles. Resultatene viser at det har g\u00e5tt litt opp og ned, men at det er en merkbar nedgang i trafikken fra oktober 2017, da bompengeprisene \u00f8kte merkbart.\n\nBomselskapet Fjellinjen har oversikt over passeringer i deres bommer, mens Statens vegvesen jevnlig m\u00e5ler trafikken i hele landet. I Oslo har de 15 m\u00e5lepunkter.\n\nDet er ikke riktig at det er f\u00f8rste gang p\u00e5 mange \u00e5r at biltrafikken g\u00e5r ned i Oslo. B\u00e5de Fjellinjens og Statens vegvesens tellinger viser at det ogs\u00e5 var en nedgang fra 2015 til 2016.\n\nMen den nedgangen som er m\u00e5lt siden h\u00f8sten 2017 er betydelig st\u00f8rre enn det som er m\u00e5lt tidligere. N\u00e5r Fjellinjen sammenlikner m\u00e5ned for m\u00e5ned fra oktober 2017 til februar 2018 er resultatet en gjennomsnittlig nedgang i antallet passeringer p\u00e5 rundt fem prosent. De skriver:\n\nOg if\u00f8lge Fjellinjen fortsetter nedgangen. Trafikken i p\u00e5skeuka er normalt sv\u00e6rt lav, og tidspunktet for p\u00e5sken p\u00e5virker statistikkene for mars og april. Men n\u00e5r Fjellinjen sammenlikner p\u00e5skeuka i \u00e5r med p\u00e5skeuka i fjor er trafikken gjennom bommene deres ned sju prosent.\n\nMen det er ikke gitt at antallet bompasseringer er det samme som biltrafikken i Oslo. Derfor kan vi ogs\u00e5 se p\u00e5 Statens vegvesens vegtrafikkindeks. De m\u00e5ler trafikken p\u00e5 15 utvalgte punkter i Oslo.\n\nIndeksen viser samme tendens som tallene fra Fjellinjen. Det er en betydelig nedgang i biltrafikken. If\u00f8lge Vegvesenets tellinger er nedgangen p\u00e5 fire prosent fra januar 2017 til januar 2018.\n\nS\u00e5 hvordan er s\u00e5 utviklingen i biltrafikken i resten av landet? Her er vegvesenets trafikkindeks for alle fylker:\n\nVi har n\u00e5 faktasjekket riktigheten av Bergs p\u00e5stand om at klimagassutslippene i Oslo gikk ned med \u00e5tte prosent i fra 2015 til 2016. Det finnes to kilder med autoritet som lager statistikk p\u00e5 fylkesfordelt klimautslipp: SSB og Milj\u00f8direktoratet.\n\nSSBs tall viser en nedgang i klimagassutslippene i Oslo p\u00e5 4,5 prosent, mens Milj\u00f8direktoratets tall er 7,6 prosent.\n\nBerg uttaler at nedgangen er p\u00e5 \u00e5tte prosent, og det er en riktig avrunding av Milj\u00f8direktoratets tall.\n\nN\u00e5r det finnes to gode kilder og Berg har dekning for p\u00e5standen hos den ene, blir p\u00e5standen hennes delvis sann.", "lang": "no"}