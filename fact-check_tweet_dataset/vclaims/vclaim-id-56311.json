{"title": "Nie, wi\u0119kszo\u015b\u0107 informacji zawartych w ulotce jest nieprawdziwa", "subtitle": "Na Facebooku kr\u0105\u017cy informacja o \u201etajnym planie Rafa\u0142a Trzaskowskiego\u201d. Ulotka posiada a\u017c 20 punkt\u00f3w m.in. na temat reprywatyzacji, stosunk\u00f3w mi\u0119dzynarodowych, lekcji religii w szko\u0142ach czy finansowania in vitro . Wi\u0119kszo\u015b\u0107 z nich jest nieprawdziwa lub podszyta teori\u0105 spiskow\u0105.", "author": "sprawdzam.afp.com", "date": "2020-06-23T16:13:03+02:00", "vclaim_id": "vclaim-id-56311", "url": "https://sprawdzam.afp.com/nie-wiekszosc-informacji-zawartych-w-ulotce-jest-nieprawdziwa", "vclaim": "Nie, wi\u0119kszo\u015b\u0107 informacji zawartych w ulotce jest nieprawdziwa\n\nNa Facebooku kr\u0105\u017cy informacja o \u201etajnym planie Rafa\u0142a Trzaskowskiego\u201d. Ulotka posiada a\u017c 20 punkt\u00f3w m.in. na temat reprywatyzacji, stosunk\u00f3w mi\u0119dzynarodowych, lekcji religii w szko\u0142ach czy finansowania in vitro . Wi\u0119kszo\u015b\u0107 z nich jest nieprawdziwa lub podszyta teori\u0105 spiskow\u0105.\n\nPost pojawi\u0142 si\u0119 na Facebooku 14 czerwca. Ma on 37 komentarzy i 328 udost\u0119pnie\u0144. By\u0142 r\u00f3wnie\u017c udost\u0119pniany przez fanpage Sok z Buraka z informacj\u0105, \u017ce ulotki roznosz\u0105 politycy PiS we wschodniej Polsce. Link udost\u0119pni\u0142 m.in. fanpage Prawa i Sprawiedliwo\u015bci w Krotoszynie. Pytali\u015bmy polityk\u00f3w PiS za po\u015brednictwem e-maila, czy ulotki maj\u0105 co\u015b wsp\u00f3lnego z parti\u0105, ale do dzi\u015b nie uzyskali\u015bmy odpowiedzi.\n\nNiejednokrotnie kontaktowali\u015bmy si\u0119 z biurem Rafa\u0142a Trzaskowskiego - zar\u00f3wno mailowo, jak i telefonicznie - z pro\u015bb\u0105 o przes\u0142anie nam programu wyborczego, ale nasze pytania pozosta\u0142y bez odpowiedzi.\n\nPostanowili\u015bmy wi\u0119c przyjrze\u0107 si\u0119 wszystkim punktom zawartym w ulotce i oceni\u0107 ich prawdziwo\u015b\u0107. Zdecydowana ich wi\u0119kszo\u015bc jest fa\u0142szywa. Szczeg\u00f3\u0142y opisujemy poni\u017cej.\n\n1. Wprowadzenie obowi\u0105zkowej seksedukacji dla dzieci w szko\u0142ach w ca\u0142ej Polsce.\n\nObecnie tre\u015bci dotycz\u0105ce wiedzy o \u017cyciu seksualnym cz\u0142owieka s\u0105 realizowane w ramach zaj\u0119\u0107 edukacyjnych \u201eWychowanie do \u017cycia w rodzinie\u201d. Zgodnie z z rozporz\u0105dzeniem Ministra Edukacji Narodowej z dnia 12 sierpnia 1999 r. uczniowie nie s\u0105 zobowi\u0105zani do chodzenia na zaj\u0119cia, je\u015bli zg\u0142osz\u0105 to dyrektorowi.\n\nW lutym 2019 r. Rafa\u0142 Trzaskowski podpisa\u0142 tzw. Warszawsk\u0105 Deklaracj\u0119 LGBT+. Sk\u0142ada si\u0119 z pi\u0119ciu cz\u0119\u015bci, kt\u00f3re dotycz\u0105 bezpiecze\u0144stwa, kultury i sportu, pracy oraz administracji.\n\nW drugiej cz\u0119\u015bci deklaracji mo\u017cna przeczyta\u0107 zapis o wprowadzeniu edukacji antydyskryminacyjnej i seksualnej w ka\u017cdej szkole, uwzgl\u0119dniaj\u0105cej kwestie to\u017csamo\u015bci psychoseksualnej i identyfikacji p\u0142ciowej, zgodnej ze standardami i wytycznymi \u015awiatowej Organizacji Zdrowia (WHO).\n\nDalej w deklaracji mo\u017cna przeczyta\u0107, \u017ce cz\u0119\u015b\u0107 nauczycieli nie musi anga\u017cowa\u0107 si\u0119 w tematy i inicjatywy dotycz\u0105ce m\u0142odzie\u017cy LGBT+, z obawy przed prze\u0142o\u017conymi, kt\u00f3rzy mog\u0105 uzna\u0107 je za politycznie niepo\u017c\u0105dane.\n\nJesieni\u0105 2019 r. Rafa\u0142 Trzaskowski m\u00f3wi\u0142: - Nikt nie zamierza nikogo indoktrynowa\u0107, tylko b\u0119dziemy uczy\u0107 dzieciaki, na zaj\u0119ciach dobrowolnych, czym jest dyskryminacja i jak jej przeciwdzia\u0142a\u0107. A je\u017celi rodzice nie wyra\u017caj\u0105 zgody, to dzieciak\u00f3w na takie zaj\u0119cia nie musz\u0105 posy\u0142a\u0107.\n\nCzy prezydent Polski ma kompetencje wprowadzenia obowi\u0105zkowej edukacji seksualnej? Tak, ale proces ustawodawczy zwykle bywa d\u0142ugi. Projekt ustawy musia\u0142by rozpatrzy\u0107 Sejm, a p\u00f3\u017aniej Senat. Przy wi\u0119kszo\u015bci sejmowej, kt\u00f3r\u0105 obecnie ma Zjednoczona Prawica, wprowadzenie takich przepis\u00f3w jest ma\u0142o prawdopodobne.\n\n2. Wprowadzenie ma\u0142\u017ce\u0144stw \u201cgejowskich\u201d i zr\u00f3wnanie ich z ma\u0142\u017ce\u0144stwem kobiety z m\u0119\u017cczyzn\u0105 i adopcja dzieci przez \u201esodomit\u00f3w\u201d.\n\nRafa\u0142 Trzaskowski popiera zwi\u0105zki partnerskie, a nie ma\u0142\u017ce\u0144stwa os\u00f3b tej samej p\u0142ci. Instytucja zwi\u0105zku partnerskiego (mi\u0119dzy osobami tej samej lub r\u00f3\u017cnej p\u0142ci) oferuje mniej praw i zabezpiecze\u0144 ni\u017c ma\u0142\u017ce\u0144stwo. Po raz pierwszy zosta\u0142a wprowadzona w Danii w 1989 r.\n\n- Tak jestem zwolennikiem zwi\u0105zk\u00f3w partnerskich. Uwa\u017cam te\u017c, \u017ce wi\u0119ksza cz\u0119\u015b\u0107 naszego spo\u0142ecze\u0144stwa jest dok\u0142adnie tego samego zdania - m\u00f3wi\u0142 prezydent Warszawy podczas konferencji 2 czerwca.\n\nTo samo m\u00f3wi\u0142 r\u00f3wnie\u017c w Radiu Zet. - Je\u017celi taka ustawa trafi\u0142aby na moje biurko, podpisa\u0142bym j\u0105 - stwierdzi\u0142. Dopytywany o to, czy popiera ma\u0142\u017ce\u0144stwa jednop\u0142ciowe powiedzia\u0142, \u017ce \"potrzebne s\u0105 zwi\u0105zki partnerskie w Polsce\".\n\nM\u00f3wi\u0142 o tym r\u00f3wnie\u017c podczas debaty prezydenckiej 17 czerwca.\n\n4. Odbieranie dzieci rodzicom pod byle pretekstem (...) na wz\u00f3r niemieckich i norweskich Jungendamt\u00f3w.\n\nJungendamt, to niemiecki urz\u0105d do spraw dzieci i m\u0142odzie\u017cy. Jest to samodzielny organ samorz\u0105du terytorialnego, utworzony w celu wykonywania zada\u0144 z zakresu opieki nad dzie\u0107mi i m\u0142odzie\u017c\u0105 oraz wspierania rodzic\u00f3w w trudnej sytuacji. W Polsce nie ma takiej organizacji, a o odebraniu dziecka z rodziny decyduje s\u0105d. Urz\u0119dnik o\u015brodka pomocy spo\u0142ecznej mo\u017ce odebra\u0107 rodzicom dziecko tylko w razie bezpo\u015bredniego zagro\u017cenia \u017cycia lub zdrowia podopiecznego. Uznajemy ten punkt za fa\u0142szywy, poniewa\u017c prezydent nie ma kompetencji \u201codbierania dzieci\u201d.\n\nTo b\u0119d\u0105 takie miejsca, w kt\u00f3rych burmistrz lub w\u00f3jt z pa\u0144stwem, wsp\u00f3lnie zadecyduje co w takim centrum rozwoju jest najbardziej potrzebnego - czytamy na oficjalnej stronie kandydata. Jednym z pomys\u0142\u00f3w jest zagospodarowanie takich centr\u00f3w, jako jednostki edukacyjne, w kt\u00f3rych dzieci mog\u0142yby uczy\u0107 si\u0119 j\u0119zyk\u00f3w obcych.\n\nW 2018 r. Trzaskowski b\u0119d\u0105c kandydatem na prezydenta Warszawy obiecywa\u0142, \u017ce chcia\u0142by, by m\u0142odzi mieli dost\u0119p do rzetelnej edukacji seksualnej: Nie mo\u017cemy wp\u0142yn\u0105\u0107 na programy nauczania, ale z pomoc\u0105 organizacji pozarz\u0105dowych mo\u017cna dzieciakom pom\u00f3c nadrobi\u0107 to, czego w programie zabraknie, czyli zapewni\u0107 im rzeteln\u0105 edukacj\u0119 seksualn\u0105 i obywatelsk\u0105, tak \u017ceby nastolatki wiedzia\u0142y, jak unikn\u0105\u0107 niechcianej ci\u0105\u017cy, ale te\u017c jak si\u0119 nie zarazi\u0107 ksenofobi\u0105 i jak uodporni\u0107 si\u0119 na populizm.\n\nJe\u015bli nauk\u0119 j\u0119zyk\u00f3w obcych oraz dost\u0119p do edukacji seksualnej kto\u015b chce okre\u015bla\u0107 wychowaniem w \u201eeuropejskim\u201d stylu, to uznajemy, \u017ce punkt ten jest prawdziwy.\n\nNieprawd\u0105 natomiast jest to, \u017ce Rafa\u0142 Trzaskowski chcia\u0142by usun\u0105\u0107 religi\u0119 ze szk\u00f3\u0142. Podczas debaty w TVP 17 czerwca powiedzia\u0142: - O tym, czy religia powinna by\u0107 w szkole, czy nie, powinni decydowa\u0107 rodzice.\n\nPunkty 6 i 7 m\u00f3wi\u0105 o tym, \u017ce kandydat na prezydenta ma w planach otwieranie klub\u00f3w i teatr\u00f3w LGBT w ka\u017cdym powiatowym mie\u015bcie, czy przekazanie pieni\u0119dzy z Unii na \u201epromocj\u0119\u201d LGBT.\n\nBy\u0107 mo\u017ce te punkty wzi\u0119\u0142y si\u0119 z obawy o tematy zawarte w Warszawskiej Deklaracji LGBT+.\n\nW dokumencie s\u0105 punkty dotycz\u0105ce wsparcia klub\u00f3w sportowych czy centr\u00f3w kulturowych dla spo\u0142eczno\u015bci LGBT+. Wszystko w ochronie przed dyskryminacj\u0105 i wykluczeniem. Trzaskowski w wywiadzie dla \u201eRzeczpospolitej\u201d m\u00f3wi\u0142 w 2019 r., \u017ce nie pozwoli na \u201edyskryminacj\u0119 w Warszawie z powodu orientacji seksualnej, pogl\u0105d\u00f3w, wyznania, czy przekona\u0144\u201d.\n\nCzy prezydent Polski ma kompetencje w kwestii \u201eotwierania klub\u00f3w LGBT\u201d lub \u201eprzekazywania pieni\u0119dzy z Unii na promocj\u0119 LGBT\u201d? G\u0142owa pa\u0144stwa mo\u017ce zg\u0142osi\u0107 projekt ustawy, kt\u00f3ry przyjmuje lub odrzuca parlament. Ale jak pisali\u015bmy wcze\u015bniej - proces ustawodawczy zwykle bywa d\u0142ugi. Przy wi\u0119kszo\u015bci sejmowej, kt\u00f3r\u0105 obecnie ma Zjednoczona Prawica, wprowadzenie takich przepis\u00f3w jest ma\u0142o prawdopodobne.\n\n8. i 9. Nieweryfikowalne: Wprowadzenie obowi\u0105zkowych szczepie\u0144 dla dzieci na koronawirusa. Zablokowanie nieszczepionym dzieciom mo\u017cliwo\u015bci chodzenia do \u017c\u0142obka, przedszkola czy szko\u0142y i karanie ich rodzic\u00f3w grzywnami i wi\u0119zieniem.\n\nPytanie o szczepionk\u0119 na koronawirusa pad\u0142o w debacie przedwyborczej w TVP. Odpowied\u017a Trzaskowskiego podczas debaty by\u0142a og\u00f3lna i ma\u0142o konkretna. - Polacy powinni mie\u0107 dost\u0119p do takiej szczepionki, ale wa\u017cne jest, \u017ceby rz\u0105d odpowiedzia\u0142 na pytanie o to, czy epidemia w tej chwili jest opanowana, czy te\u017c nie.\n\nNad szczepionk\u0105 na koronawirusa pracuj\u0105 r\u00f3\u017cne firmy m.in. Moderna, Oxford Vaccine i Johnson & Johnson. Celem jest wyprodukowanie 300 milion\u00f3w dawek szczepionek do stycznia 2021 roku.\n\n10. Nieoficjalne dzia\u0142anie w interesie Niemiec i Rosji. Koniec wsp\u00f3\u0142pracy z USA.\n\nW programie Koalicji Obywatelskiej znajduje si\u0119 punkt, wed\u0142ug kt\u00f3rego partii zale\u017cy na odbudowaniu wsp\u00f3\u0142pracy z Niemcami i Francj\u0105.\n\nJe\u015bli chodzi o stosunki z Rosj\u0105, to Rafa\u0142 Trzaskowski w rozmowie dla \u201eRzeczpospolitej\u201d m\u00f3wi\u0142, \u017ce: Rosja nie jest odpowiedzialnym uczestnikiem stosunk\u00f3w mi\u0119dzynarodowych. Bardzo dobrze, \u017ce UE i NATO prowadz\u0105 tward\u0105 i pryncypialn\u0105 polityk\u0119 wobec Rosji. Nie ma innej drogi.\n\nO obronno\u015bci i stosunkach ze Stanami Zjednoczonymi kandydat Koalicji Obywatelskiej m\u00f3wi\u0142 w tym samym wywiadzie: - USA s\u0105 gwarantem bezpiecze\u0144stwa \u015bwiatowego, dla nas r\u00f3wnie\u017c w Europie. Uwa\u017cam, \u017ce potrzebne jest mocniejsze zaanga\u017cowanie NATO. W przeciwie\u0144stwie do dzisiaj rz\u0105dz\u0105cych, podkre\u015bla\u0142bym tak\u017ce rol\u0119 Unii Europejskiej w polityce obronnej. Poza USA konieczne jest otwarcie si\u0119 na naszych sojusznik\u00f3w europejskich.\n\nTak\u017ce nieprawd\u0105 jest twierdzenie, \u017ce Trzaskowski chce zako\u0144czy\u0107 wsp\u00f3\u0142prac\u0119 z USA.\n\nB\u0119d\u0119 wspiera\u0107 ka\u017cd\u0105 inicjatyw\u0119 rz\u0105du zmierzaj\u0105c\u0105 do przezwyci\u0119\u017cenia kryzysu gospodarczego i wzmocnienia pa\u0144stwa - m\u00f3wi\u0142 Trzaskowski w maju w wywiadzie dla \u201eRzeczpospolitej\u201d.\n\nO planach gospodarczych m\u00f3wi\u0142 te\u017c 9 czerwca w Pabianicach. Plan ma mie\u0107 trzy filary: inwestycje, zw\u0142aszcza te \u201eza rogiem\u201d, walka o czyste powietrze, gdzie ka\u017cda rodzina b\u0119dzie mog\u0142a otrzyma\u0107 10 tys. z\u0142 na zielone inwestycje oraz r\u00f3wne szanse na rynku pracy.\n\n12. Dzika reprywatyzacja na terenie ca\u0142ego kraju. (...) Domy, kamienice i ziemia mog\u0105 trafi\u0107 w niemieckie r\u0119ce.\n\nO reprywatyzacji Trzaskowski m\u00f3wi\u0142 podczas wiecu wyborczego w Bielsku-Bia\u0142ej. - Z\u0142o\u017cy\u0142em projekty pomocy lokatorom kilka lat temu i od wielu lat prosz\u0119 rz\u0105dz\u0105cych, \u017ceby przyj\u0119li ustaw\u0119 reprywatyzacyjn\u0105. Jak b\u0119dzie ustawa reprywatyzacyjna i ustawa o pomocy lokatorom, to wtedy wszystkim b\u0119dziemy mogli pom\u00f3c.\n\nRafa\u0142 Trzaskowski doda\u0142 te\u017c, \u017ce w stolicy wprowadzi\u0142 zasad\u0119 nieoddawania kamienic z lokatorami. Warszawa od 2016 r. nie zwraca budynk\u00f3w z lokatorami, cho\u0107 byli w\u0142a\u015bciciele takich budynk\u00f3w domagaj\u0105 si\u0119 zwrotu \u2013 lub odmowy i odszkodowania. Zmieni\u0107 mo\u017ce to tylko jednoznaczne prawo, kt\u00f3re wykluczy zwrot nieruchomo\u015bci z lokatorami i rozwi\u0105\u017ce kompleksowo kwestie zwrot\u00f3w i odszkodowa\u0144 - czytamy na stronie Urz\u0119du Miasta Sto\u0142ecznego Warszawy.\n\nO kwestii wsparcia spo\u0142eczno\u015bci LGBT+ pisali\u015bmy w poprzednich punktach. Je\u015bli chodzi o pogl\u0105dy Rafa\u0142a Trzaskowskiego w sprawie in vitro, to ju\u017c w kampanii na prezydenta Warszawy m\u00f3wi\u0142 o dofinansowaniu.\n\nProgram wspieraj\u0105cy osoby, kt\u00f3re nie mog\u0105 naturalnie zaj\u015b\u0107 w ci\u0105\u017c\u0119, jest realizowany w Warszawie od 2017 r. Jak informuje urz\u0105d miasta, dzi\u0119ki finansowaniu in vitro urodzi\u0142o si\u0119 do tej pory ponad 600 dzieci (dane z lutego 2020 r.).\n\nNa dop\u0142aty (w latach 2020-2022) przeznaczono 32,8 mln z\u0142.\n\nTwierdzenie uznajemy za fa\u0142szywe, poniewa\u017c dop\u0142aty s\u0105 dla wszystkich par ma\u0142\u017ce\u0144skich i partnerskich staraj\u0105cych si\u0119 o dzieci bez wzgl\u0119du na \u015bwiatopogl\u0105d, kolor, sk\u00f3ry, wiek, niepe\u0142nosprawno\u015b\u0107 czy orientacj\u0119 seksualn\u0105.\n\nTrzaskowski nie chce prywatyzowa\u0107 medi\u00f3w publicznych. Ma jednak w planach reform\u0119 telewizji publicznej. B\u0119dziemy tworzyli now\u0105 telewizj\u0119 publiczn\u0105 - m\u00f3wi\u0142 kandydat Koalicji Obywatelskiej pod koniec maja.\n\nTrzaskowski zaznacza\u0142, \u017ce nowa telewizja nie b\u0119dzie zale\u017cna od decyzji polityk\u00f3w, natomiast b\u0119dzie pozbawiona manipulacji, siania nienawi\u015bci i hejtu. Podkre\u015bla\u0142, \u017ce telewizja b\u0119dzie wsp\u00f3\u0142czesna technologicznie i uspo\u0142eczniona. - Chodzi o to, by to ludzie, spo\u0142ecze\u0144stwo obywatelskie j\u0105 tworzy\u0142o, bo to da nam pe\u0142n\u0105 gwarancj\u0119, \u017ce nowa telewizja b\u0119dzie w pe\u0142ni niezale\u017cna i apolityczna - m\u00f3wi\u0142.\n\nKandydat Koalicji Obywatelskiej na prezydenta wni\u00f3s\u0142 pozew cywilny o naruszenie d\u00f3br osobistych przeciwko TVP 17 czerwca. Domaga si\u0119 przeprosin oraz wp\u0142aty 100 tys. z\u0142 na Fundacj\u0119 Wielkiej Orkiestry \u015awi\u0105tecznej Pomocy.\n\nW Polsce dzia\u0142a ponad 100 tys. organizacji spo\u0142ecznych. Dzia\u0142aj\u0105 w interesie publicznym, a nie prywatnym. Ich cech\u0105 charakterystyczn\u0105 jest brak powi\u0105za\u0144 z w\u0142adz\u0105 publiczn\u0105.\n\nPrezydent nie ma kompetencji, by takie organizacje likwidowa\u0107.\n\nRafa\u0142 Trzaskowski o Wojskach Obrony Terytorialnej m\u00f3wi\u0142 pod koniec maja w wywiadzie dla \u201eRzeczpospolitej\u201d: My\u015bl\u0119, \u017ce w polskim systemie jest miejsce dla Wojsk Obrony Terytorialnej. Ale te wojska musz\u0105 s\u0142u\u017cy\u0107 konkretnym celom, jak na przyk\u0142ad Gwardia Narodowa w USA. Trzeba doceni\u0107 patriotyzm m\u0142odych ludzi, kt\u00f3rzy chc\u0105 anga\u017cowa\u0107 si\u0119 w sprawy obronno\u015bci kraju. Tylko trzeba to robi\u0107 z g\u0142ow\u0105.\n\nPunkt 15. o kontroli przedsi\u0119biorc\u00f3w oraz punkt 17. o karach grzywny czy wi\u0119zienia za krytyk\u0119 os\u00f3b o \u201elewackich\u201d pogl\u0105dach, a tak\u017ce punkt 20. o \u201epowrocie do czas\u00f3w przewodniej roli partii\u201d pozostawiamy jako nieweryfikowalne.", "lang": "pl"}