{"title": "Immigrazione e criminalit\u00e0: i numeri", "subtitle": "", "author": "pagellapolitica.it", "date": null, "vclaim_id": "vclaim-id-22239", "url": "https://pagellapolitica.it/dichiarazioni/7992/immigrazione-e-criminalita-i-numeri", "vclaim": "\u00abGli immigrati in Italia sono l\u20198,3% della popolazione e incidono per il 50% sui furti, per il 40% sulle rapine, per il 37% sulle violenze sessuali, per il 50% sullo sfruttamento della prostituzione e per il 25% sugli omicidi\u00bb (41\u2019 10\u2019\u2019)\n\nMeloni ha riportato i numeri commentando l\u2019attacco di Macerata di sabato 3 febbraio, dove un uomo di estrema destra ha sparato sui passanti, ferendo diversi cittadini stranieri. Secondo la presidente di Fratelli d\u2019Italia, il problema non \u00e8 il razzismo, ma la paura dei cittadini che percepiscono una maggiore insicurezza legata all\u2019arrivo di immigrati.\n\nVediamo se Meloni ha ragione sulle statistiche citate, e se si pu\u00f2 trovare una relazione tra questi numeri e la presenza di stranieri nel nostro paese.\n\nIl dell\u2019Istat, pubblicato il 13 giugno 2017, \u00e8 il pi\u00f9 recente in materia e d\u00e0 un quadro generale sulla popolazione italiana. In Italia, dei poco pi\u00f9 di 60 milioni di abitanti (60.589.445), l\u20198,3 per cento \u00e8 costituito da cittadini stranieri (5.047.028), con un aumento dello 0,42 per cento rispetto al 2015.\n\nIn un Paese, la popolazione immigrata non coincide del tutto con la popolazione straniera. I residenti in Italia nati all\u2019estero con cittadinanza straniera \u2013 anche se hanno ottenuto in seguito quella italiana \u2013 compongono la popolazione immigrata. La popolazione straniera, invece, \u00e8 composta da i residenti che, anche se nati in Italia, hanno solo la cittadinanza straniera. Dunque, un cittadino straniero residente in Italia non necessariamente \u00e8 un immigrato, come \u00e8 facile capire se si pensa ad esempio ai molti figli di cittadini stranieri nati in Italia.\n\nQuesti numeri per\u00f2 hanno due limiti. Il primo \u00e8 che non sono consolidati e ancora ufficiali (abbiamo chiesto al Viminale conferma dei dati o di poterli visionare e siamo in attesa di risposta). (al 2015) [1], sugli autori di delitto denunciati o arrestati dalle forze di polizia, sono diversi - anche se in linea - con quelli \u201criservati\u201d del Viminale, che si riferirebbero a un periodo successivo (luglio 2016-luglio 2017).\n\nPer quanto riguarda i furti, nel 2015 i denunciati/arrestati con cittadinanza straniera sono stati il 48,3 per cento (59.062); il 41,1 per cento per le rapine (8.944); il 69,5 per cento per lo sfruttamento e il favoreggiamento della prostituzione (1.781); il 41,6 per cento (1.656) per le violenze sessuali e il 17,7 per cento (571) per gli omicidi (compresi quelli volontari, preterintenzionali e colposi).\n\nIl secondo limite dei dati riportati dal \u00e8 che si riferiscono solo a \u201cdenunciati/arrestati\u201d, e non alle condanne definitive. Queste statistiche contengono quindi sia persone accusate di un crimine che poi sono state assolte, sia denunce di reato per autori che restano ignoti. Questi potrebbero essere stranieri o italiani, ma non vengono conteggiati.\n\nUna prospettiva pi\u00f9 completa ci \u00e8 fornita dai numeri sui condannati per delitti con sentenza irrevocabile, contenuti in parte nella pubblicazione Istat di ottobre 2017. Per quanto riguarda queste statistiche, abbiamo consultato (al 2016) [2], in cui \u00e8 possibile distinguere le caratteristiche demografiche dei condannati, e quindi il loro Paese di provenienza, ma non la cittadinanza.\n\nNel 2016, tra i condannati con sentenza irrevocabile per furto (28.943), quelli provenienti da Paesi esteri sono stati il 54,3 per cento (15.723). Tra i condannati per rapina (7.888), quelli provenienti da paesi esteri sono stati il 43,2 per cento (3.409). Per quanto riguarda l\u2019istigazione, lo sfruttamento e il favoreggiamento della prostituzione, i condannati provenienti da Paesi esteri sono stati il 69 per cento (594), su un totale di 857. Tra i condannati per delitti di violenza sessuale, quelli provenienti da Paesi esteri sono stati il 43,6 per cento (616), su un totale di 1.412. Per gli omicidi (compresi quelli volontari, preterintenzionali e colposi), i condannati provenienti da paesi esteri sono stati il 24,8 per cento (598), su un totale di 3.008.\n\nCome si vede, le percentuali variano leggermente a seconda della base di dati utilizzata. La sproporzione tra la percentuale di stranieri residenti in Italia (8,3%) e la percentuale di arrestati, denunciati o condannati \u00e8 evidente, anche se la correlazione tra immigrazione e criminalit\u00e0 \u00e8 una questione complessa.\n\nI dati riportati da Meloni coincidono con quelli riportati dal . Questi sono per\u00f2 parziali \u2013 riguardano solo le segnalazioni di denunciati/arrestati \u2013 e non sono ufficiali e consolidati. Per questo sono leggermente diversi da quelli quelli ufficiali dell\u2019Istat pi\u00f9 aggiornati (al 2015), di cui abbiamo riportato anche i dati su condanne con sentenza irrevocabile (aggiornati al 2016). Resta che, con qualche variazione, i dati riportati siano corretti. \u201cC\u2019eri quasi\u201d per la leader di Fratelli d\u2019Italia.\n\n[1] Percorso: Giustizia e sicurezza > Autori e vittime dei delitti denunciati dalle forze di polizia all'autorit\u00e0 giudiziaria > Dati nazionali per cittadinanza, sesso, classe di et\u00e0. Filtri: Tipo dato: numero di autori di delitto denunciati/arrestati dalle Forze di polizia; Cittadinanza: italiano-a e straniero-a. Nelle due tabelle esportate per le due cittadinanze, abbiamo calcolato il totale dei numeri per singola tipologia di reato e poi le percentuali sulla somma tra i numeri di stranieri e italiani. I dati pi\u00f9 aggiornati sono del 2015.", "lang": "it"}