{"title": "Quanto costano le proposte programmatiche di M5S e Lega?", "subtitle": "Secondo Renato Brunetta, solo reddito di cittadinanza, flat tax e abolizione della Fornero costerebbero 100 miliardi di euro all'anno. Abbiamo verificato", "author": "www.agi.it", "date": "2018-05-17T18:17+0200", "vclaim_id": "vclaim-id-7079", "url": "https://www.agi.it/fact-checking/costo_reddito_cittadinanza_abolizione_fornero_flat_tax-3912582/news/2018-05-17/", "vclaim": "Scrive infatti Oxford Economics: \u201cI due partiti [Lega e M5S n.d.r.] sono d\u2019accordo su tre proposte economiche principali: un cambiamento nel sistema di protezione sociale [il reddito di cittadinanza n.d.r.], un taglio radicale alla tassazione sul reddito e una revisione della riforma pensionistica del 2011 [la riforma Fornero n.d.r.]. Queste misure hanno un costo di circa 100 miliardi di euro all\u2019anno (5,5% del Pil). Se attuate porterebbero a un drammatico deterioramento del deficit\u201d.\n\nSecondo l\u2019Osservatorio CPI, il reddito di cittadinanza avrebbe un costo stimato pari a 14,9 miliardi. Il numero proviene dall\u2019Istat, ma bisogna dire che l\u2019Inps ha una stima diversa e maggiore, come avevamo spiegato qui.\n\nLa flat tax voluta dal centrodestra \u2013 cio\u00e8 con aliquota unica al 23% e no tax area fino a 12 mila euro - \u00e8 una proposta diversa da quella della sola Lega, che vorrebbe un\u2019aliquota unica al 15%, e che sarebbe dunque pi\u00f9 costosa. Cottarelli d\u00e0 una stima del costo solo della prima versione, che ammonterebbe a 64 miliardi di euro. Secondo una stima riportata in un articolo del Sole 24 Ore nel gennaio 2018, a firma di Gianni Trovati, il costo di una flat tax al 15% sarebbe di 102 miliardi di euro l\u2019anno.\n\nL\u2019abolizione della riforma Fornero, infine, avrebbe un costo di 21 miliardi di euro all\u2019anno. Una stima, questa, che avevamo verificato anche noi in passato e trovato corretta.\n\nIl costo totale delle tre proposte dipende da alcune variabili: se consideriamo la flat tax al 15% e le stime Inps sul reddito di cittadinanza, arriviamo a circa 160 miliardi di euro. Se invece consideriamo la flat tax nella sua versione al 23% e le stime Istat sul reddito di cittadinanza, arriviamo a 90 miliardi. Siamo comunque vicini alle stime di Oxford Economics.\n\nLa flat tax costerebbe poi tra i 50 e i 72 miliardi di euro all\u2019anno in minori entrate, e l\u2019azzeramento della riforma Fornero tra gli 11 e i 15 miliardi di euro all\u2019anno.", "lang": "it"}