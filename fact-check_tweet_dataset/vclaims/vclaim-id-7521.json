{"title": "Grimoldi sbaglia sui nigeriani da rimpatriare", "subtitle": "", "author": "pagellapolitica.it", "date": null, "vclaim_id": "vclaim-id-7521", "url": "https://pagellapolitica.it/dichiarazioni/8057/grimoldi-sbaglia-sui-nigeriani-da-rimpatriare", "vclaim": "Il segretario della Lega Lombarda Paolo Grimoldi, gi\u00e0 deputato leghista nelle scorse tre legislature, ha scritto su Twitter che una percentuale molto alta di migranti provenienti dalla Nigeria non ottiene lo status di rifugiato e ha aggiunto che \u201cmolti di loro\u201d sarebbero \u201ccriminali che manteniamo a 1.100 euro al mese\u201d.\n\nGli esiti delle domande d\u2019asilo in Italia sono aggiornati ogni mese sul sito del ministero dell\u2019Interno, ma nei report mensili non sono forniti i dati suddivisi per nazionalit\u00e0. A livello europeo, invece, \u00e8 disponibile questo portale curato dall\u2019EASO, agenzia dell\u2019Unione Europea che si occupa proprio delle procedure d\u2019asilo.\n\nPer le statistiche sulle diverse nazionalit\u00e0 a livello italiano, ad ogni modo, sono disponibili altre fonti. Una di queste \u00e8 il voluminoso , curato da parecchi enti istituzionali e non. Nell\u2019edizione 2017, pubblicata lo scorso gennaio, si legge che nel 2016 \u00e8 stato concesso lo status di rifugiato al 2,8% dei 27.289 richiedenti asilo nigeriani.\n\nIl gi\u00e0 citato Rapporto mostra infatti che nel 2016, oltre a chi ha ottenuto lo status di rifugiato, un altro 5,1% dei nigeriani richiedenti asilo ha ottenuto la protezione sussidiaria e un ulteriore 17,5% di loro sono risultati beneficiari di protezione umanitaria. In totale, quindi, il 25,5% delle domande di asilo, una su quattro, ha ottenuto un riscontro positivo nel 2016. Nei primi sette mesi del 2017 la percentuale \u00e8 di poco salita, 27%.\n\nLa protezione sussidiaria, invece, viene concessa se il soggetto non dimostra di aver subito una persecuzione diretta a lei/lui nello specifico, ma dimostra comunque il rischio di subire un \u201cdanno grave\u201d tornando nel suo Paese di origine. Il relativo permesso di soggiorno, avente durata di 5 anni, viene rilasciato dalla Questura e pu\u00f2 essere rinnovato se sono ancora presenti le cause che ne hanno consentito il rilascio.\n\nSe guardiamo al numero di imputati, un rapporto Istat pubblicato nel 2017 ci mostra che la Nigeria era (dati relativi al 2014) il sesto Paese straniero - la classifica riguarda solo chi \u00e8 nato all'estero - per numero di adulti nei cui confronti \u00e8 stata formulata un'imputazione (che, lo ricordiamo, non compromette l'innocenza della persona coinvolta fino a sentenza definitiva).\n\nRisulta tuttavia primo - dati relativi al 2013, inclusi quelli relativi a chi \u00e8 nato in Italia - tra gli imputati per il delitto di tratta degli esseri umani (alla pari con la Romania e subito davanti all'Italia), e terzo per il delitto di riduzione o mantenimento in servit\u00f9/schiavit\u00f9, dietro Romania e Italia.\n\nQuesti sono dunque i numeri dei \u201ccriminali\u201d - in particolare quelli relativi a chi ha subito condanne al carcere o alle misure alternative - ma, per giudicare se siano \u201calti\u201d o \u201cbassi\u201d, ci serve sapere il dato relativo alla popolazione di riferimento.\n\nDunque i criminali sono una sparuta minoranza del totale (che, considerati eventuali irregolari non residenti, \u00e8 anche superiore agli 88 mila e rotti residenti citati).\n\nIn base all\u2019ultimo rapporto dell\u2019associazione Antigone (che si occupa di diritti e garanzie nel sistema penale), i nigeriani non sono nemmeno la comunit\u00e0 con il pi\u00f9 alto tasso di detenzione rispetto alla nazionalit\u00e0: con l\u20191,37% arrivano terzi, dietro marocchini (1,54%) e tunisini (2,26%).\n\nAnche considerando solo chi \u00e8 sbarcato negli ultimi anni - secondo i dati del Viminale, i nigeriani sono stati 18.153 nel 2017 e 669 nei primi quattro mesi del 2018 - il numero di detenuti (che non sono necessariamente tutti migranti arrivati via mare) \u00e8 una percentuale nettamente minoritaria.\n\nQuesti 35 euro non sono tuttavia soldi che arrivano in tasca a ciascun migrante, che riceve di solito pochi euro al giorno per le spese personali, ma rappresentano la stima di quanto lo Stato italiano spende quotidianamente per ospitare i migranti. Soldi, questi, che vanno direttamente alle cooperative d\u2019accoglienza e servono per coprire diverse spese: vitto, alloggio, ma anche la pulizia dello stabile e lo stipendio del personale addetto all'interno dei centri.\n\nRicordiamo infine che la strategia di rimpatrio dei detenuti - diverso il discorso, naturalmente, per chi si trova fuori dal carcere - si \u00e8 rivelata inefficace in almeno uno dei Paesi dove \u00e8 stata attuata: qui ci eravamo occupati del caso del Regno Unito.\n\nL\u2019affermazione di Grimoldi riguardo il numero di nigeriani che ottiene lo status di rifugiato \u00e8 fuorviante: i nigeriani richiedenti asilo del 2016 che hanno acquisito lo status di rifugiato sono stati s\u00ec il 2,8% del totale nel 2016 (percentuale cresciuta nel 2017 al 4,3%), ma ci\u00f2 non significa che il 97% dei nigeriani arrivati in Italia debba essere rimpatriato. Nel 2016 il 25,5% dei richiedenti asilo, uno su quattro, ha visto accolto la sua domanda di asilo in qualche forma e, in base alla legge, non pu\u00f2 dunque essere rimpatriato (nel 2017 la percentuale \u00e8 salita al 27%).\n\nLa seconda parte dell\u2019affermazione, quella dei \u201cmolti\u201d criminali, \u00e8 troppo vaga per essere davvero verificata, ma si pu\u00f2 dire che il numero di persone condannate, sia sul totale dei nigeriani residenti sia sul totale degli sbarcati negli ultimi due anni, \u00e8 minoritaria.", "lang": "it"}