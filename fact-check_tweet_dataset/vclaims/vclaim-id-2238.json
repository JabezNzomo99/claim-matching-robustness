{"title": "Sulle pensioni Brancaccio e Fornero hanno entrambi ragione", "subtitle": "Su La7 un acceso scambio di battute tra l'economista e l'ex ministro. Quale \u00e8 l'effettiva et\u00e0 media della pensione\u00a0in Italia?", "author": "www.agi.it", "date": null, "vclaim_id": "vclaim-id-2238", "url": "https://www.agi.it/fact-checking/brancaccio_fornero_pensioni-2101196/news/2017-08-30/", "vclaim": "Brancaccio ha affermato (min. 11.30): \u201cNoi abbiamo la pi\u00f9 alta et\u00e0 di pensionamento al mondo, secondi solo a Grecia e Israele\u201d.\n\nIn particolare pesa la \u201cpensione anticipata\u201d (nata dall\u2019abolizione della \u201cpensione di anzianit\u00e0\u201d con la Riforma Fornero), che si differenzia dalla pensione \u201cdi vecchiaia\u201d in quanto non \u00e8 legata all\u2019et\u00e0 anagrafica del lavoratore ma agli anni di contributi versati. In questo modo chi ha cominciato, ad esempio, a lavorare e a versare i contributi in giovane et\u00e0 andr\u00e0 in pensione prima dei 66,7 anni previsti per la pensione di vecchiaia. L\u2019et\u00e0 di pensionamento in base alla legge\n\nBrancaccio ha ragione, in quanto in base alle statistiche dell\u2019Ocse e della Ue (qui riassunte in un documento elaborato dal servizio previdenziale della Uil), risulta che l\u2019Italia occupi la terza posizione dietro a Grecia e Israele.\n\nDa noi infatti l\u2019et\u00e0 pensionabile \u00e8 di 66,7 anni per uomini e donne dipendenti nel settore pubblico, e per gli uomini dipendenti nel settore privato. Per le donne dipendenti nel settore privato invece si scende a 65,7 anni.\n\nLa Germania (65,4 anni), la Francia (62), Il Regno Unito (65 per gli uomini e 62,4 per le donne), la Spagna (65,3), e tutti gli altri Paesi della Ue sono dietro all\u2019Italia in questa classifica. Anche gli Usa (65) e altri Paesi extra Ue \u2013 ad esempio Canada (65) o Giappone (65) \u2013 sono dietro.\n\nTuttavia, come sostiene Fornero, per effetto dei vari meccanismi di prepensionamento previsti dall\u2019ordinamento (oltre alla pensione anticipata si pu\u00f2 citare anche il recente \u201cApe\u201d) l\u2019et\u00e0 di pensionamento \u201ceffettiva\u201d \u2013 che \u00e8, nella definizione Ocse, la media dei dati reali degli ultimi 5 anni su quando i lavoratori sono andati in pensione - \u00e8 significativamente pi\u00f9 bassa.\n\nGli ultimi dati Ocse pubblici a cui abbiamo accesso \u2013 e qui scaricabili in formato Excel - riguardano il periodo 2009-2014, quindi \u00e8 possibile che ci siano stati dei rialzi negli ultimi anni. Abbiamo scritto all\u2019Ocse chiedendo i dati relativi al 2015 e siamo in attesa di risposta.\n\nIn base ad essi, nei cinque anni presi in considerazione l\u2019et\u00e0 effettiva di pensionamento in Italia \u00e8 stata di 61,4 anni per gli uomini e 61,1 per le donne. La Fornero sostiene \u201cmeno di 63\u201d e si tratta con ogni probabilit\u00e0 di un aggiornamento dello stesso dato.\n\nQuelle italiane sono et\u00e0 inferiori alla media OCSE (64,6 anni uomini e 63,2 donne) e pi\u00f9 basse di quanto non siano in Sud Corea (72,9 uomini e 70,6 donne), in Giappone (69,3 uomini e 67,6 donne), negli Stati Uniti (65,9 uomini e 64,7 donne), e nella maggior parte dei Paesi Ue (Germania, Spagna, Regno Unito, Olanda, Svezia, Danimarca, Austria, Portogallo, Polonia...).\n\nDunque se Fornero ha ragione circa gli uomini, nel sostenere che l\u2019Italia sia in fondo alla classifica europea, non \u00e8 altrettanto vero per le donne.\n\nia Brancaccio sia Fornero hanno comunque sostanzialmente ragione, considerato che parlano di due cose distinte: l\u2019et\u00e0 pensionabile \u201cnormale\u201d il primo, e l\u2019et\u00e0 di pensionamento \u201ceffettiva\u201d la seconda.\n\n\u00c8 possibile che i dati relativi al 2015 e 2016 abbiano portato a un avanzamento della posizione dell\u2019Italia nella classifica Ocse, ma non sembra realistico ipotizzare che l\u2019avanzamento in soli due anni sia tale da portare Roma ad occupare il podio a livello mondiale nell\u2019et\u00e0 effettiva di pensionamento.", "lang": "it"}