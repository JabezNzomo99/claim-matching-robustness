{"title": "Den nye regjeringen er mer Oslo-dominert enn den forrige", "subtitle": "... men regjeringen Vedum selv satt i var enda mer Oslo-dominert.", "author": "www.faktisk.no", "date": null, "vclaim_id": "vclaim-id-8303", "url": "https://www.faktisk.no/faktasjekker/A67/den-nye-regjeringen-er-mer-oslo-dominert-enn-den-forrige", "vclaim": "Onsdag 17. januar gikk Venstre inn i regjeringen sammen med H\u00f8yre og Frp. Det f\u00f8rte til endringer i statsr\u00e5dskabalen, noe Sp-leder Trygve Slagsvold Vedum kommenterte i Dagbladet:\n\nFaktisk.no har gitt Vedum anledning til \u00e5 dokumentere p\u00e5standen. Han har forel\u00f8pig ikke svart p\u00e5 henvendelsen.\n\nVidar Helgesen (H) var blant statsr\u00e5dene som gikk ut av regjeringen da han ble erstattet av Ola Elvestuen (V) som klima- og milj\u00f8minister. I en mye delt og likt tweet, kommenterer Helgesen Sp-lederens p\u00e5stand om Oslo-dominans slik:\n\nI saken skriver Dagbladet at \u00abav fem nye statsr\u00e5der, har tre v\u00e6rt innvalgt fra Oslo p\u00e5 Stortinget til n\u00e5, mens bare \u00e9n Oslo-statsr\u00e5d g\u00e5r ut\u00bb. Faktisk.no har sett p\u00e5 hvor statsr\u00e5dene i Solberg-regjeringen kom fra f\u00f8r utvidelsen p\u00e5 onsdag, og hvor de nye statsr\u00e5dene kommer fra. Vi har ogs\u00e5 sett p\u00e5 den geografiske tilh\u00f8righeten til statsr\u00e5dene i den r\u00f8dgr\u00f8nne regjeringen som gikk av i 2013.\n\nDe fleste av statsr\u00e5dene var stortingsrepresentanter da de ble utnevnt. Vi har tatt utgangspunkt i de fylkene statsr\u00e5dene representerte p\u00e5 Stortinget. Det vil for eksempel si at Trine Skei Grande, som opprinnelig kommer fra Nord-Tr\u00f8ndelag, her regnes som Oslo-politiker siden dette er fylket hun har representert p\u00e5 Stortinget siden 2005.\n\nNoen f\u00e5 statsr\u00e5der satt ikke p\u00e5 Stortinget da de ble utnevnt. De er registrert etter hvilket fylke de tidligere var innvalgt til Stortinget fra. Tre statsr\u00e5der i den bl\u00e5-bl\u00e5 tregjeringen hadde ikke stortingsplass, men vi teller dem likevel som Oslo-representanter:\n\u2022 Anniken Haugli kommer fra Oslo, har v\u00e6rt byr\u00e5d i Oslo og er medlem i Oslo H\u00f8yre.\n\u2022 Vidar Helgesen kommer fra Nordland og Vestfold, men bor i Oslo og er medlem av Oslo H\u00f8yre.\n\u2022 Marit Berger R\u00f8sland kommer opprinnelig fra Akershus, men har sittet i Oslo Bystyre og er medlem av Oslo H\u00f8yre.\n\nI regjeringen som ble ut utnevnt p\u00e5 onsdag, kommer f\u00f8lgende statsr\u00e5der fra Oslo:\n\nSeks av 20 statsr\u00e5der utgj\u00f8r en Oslo-andel p\u00e5 30 prosent. Resten kommer fra \u00e5tte andre fylker.\n\nF\u00f8r utvidelsen av regjeringen kom disse statsr\u00e5dene fra Oslo:\n\nFem av 19 statsr\u00e5der utgj\u00f8r en andel p\u00e5 26 prosent. Trygve Slagsvold Vedum har dermed rett i regjeringen \u00aber enda mer Oslo-dominert\u00bb etter utvidelsen.\n\nSp satt i regjering sammen med Ap og SV i perioden 2005\u201313. Da den r\u00f8dgr\u00f8nne regjeringen gikk av 14. oktober 2013, representerte eller kom f\u00f8lgende statsr\u00e5der fra Oslo:\n\nVedums egen regjering hadde alts\u00e5 sju statsr\u00e5der fra Oslo, en andel p\u00e5 35 prosent. Dermed var Oslo-dominansen enda st\u00f8rre i den r\u00f8dgr\u00f8nne regjeringen sammenlignet med den regjeringen Sp-lederen n\u00e5 kritiserer.\n\nEtter Oslo er Rogaland og Hordaland fylkene med flest statsr\u00e5der. Begge disse har n\u00e5 tre hver. M\u00f8re og Romsdal og S\u00f8r-Tr\u00f8ndelag har to statsr\u00e5der hver. Vedum p\u00e5peker at hans egen landsdel, indre \u00d8stlandet, ikke har hatt et eneste regjeringsmedlem i den borgerlige perioden. Det har Hedmark og Oppland til felles med Buskerud, Sogn og Fjordane og \u00d8stfold.", "lang": "no"}