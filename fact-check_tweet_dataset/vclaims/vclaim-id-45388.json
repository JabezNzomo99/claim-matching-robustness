{"title": "L\u2019Italia ha davvero un divario di genere \u00abtra i pi\u00f9 gravi\u00bb al mondo?", "subtitle": "", "author": "pagellapolitica.it", "date": null, "vclaim_id": "vclaim-id-45388", "url": "https://pagellapolitica.it/dichiarazioni/8640/litalia-ha-davvero-un-divario-di-genere-tra-i-piu-gravi-al-mondo", "vclaim": "\u00abIn Italia abbiamo un divario di genere che \u00e8 tra i pi\u00f9 gravi al mondo. Qualche mese fa il World economic forum ha detto che per raggiungere la parit\u00e0 tra i sessi ci vorranno altri 257 anni\u00bb\n\n\u00abIn Italia abbiamo un divario di genere che \u00e8 tra i pi\u00f9 gravi al mondo\u00bb, ha detto Provenzano a . \u00abQualche mese fa il World Economic Forum ha detto che per raggiungere la parit\u00e0 tra i sessi ci vorranno altri 257 anni\u00bb.\n\n\u00c8 vero per\u00f2 che spesso le analisi e le dichiarazioni dei politici italiani si concentrano sugli aspetti economici del divario di genere. In questo caso Provenzano non specifica a che cosa faccia riferimento, se al divario generale o a quello economico, pi\u00f9 specifico, ma come vedremo meglio pi\u00f9 avanti \u00e8 molto probabile che anche lui abbia in mente il secondo tipo di gender gap.\n\nL\u2019ultima edizione del rapporto, pubblicata a dicembre 2019, ha analizzato il divario di genere in 153 Paesi del mondo, sulla base di quattro criteri: la partecipazione e le opportunit\u00e0 economiche (per esempio i salari e i livelli di occupazione); l\u2019accesso all\u2019istruzione; la rappresentanza politica; e la sanit\u00e0 (con dati, per esempio, sull\u2019aspettativa di vita).\n\nLo scopo del rapporto del World economic forum \u00e8 quindi quello di quantificare il divario tra uomini e donne e per farlo, attraverso una serie di calcoli, assegna un valore ai vari indicatori, per poi ottenere un punteggio finale per i singoli Paesi analizzati. Questo punteggio pu\u00f2 andare da un minimo di zero (totale divario tra uomini e donne) a un massimo di 1 (completa parit\u00e0 di genere).\n\nSecondo il , l\u2019Italia \u00e8 settantaseiesima (con un indice di 0,707, tra la Thailandia e il Suriname) su 153 Paesi nella classifica generale sul divario di genere, perdendo sei posizioni rispetto al 2018. Siamo dunque a met\u00e0 classifica: Provenzano esagera quando dice che i nostri dati sono \u00abtra i pi\u00f9 gravi al mondo\u00bb.\n\nLe elaborazioni del World economic forum dicono che l\u2019Italia \u00e8 quintultima tra i Paesi europei analizzati (peggio di noi fanno Repubblica Ceca, Grecia, Malta e Cipro) e penultima tra i Paesi del G7 (davanti al Giappone).\n\nGli altri altri quattro grandi Paesi europei fanno decisamente meglio di noi. La Spagna \u00e8 ottava, la Germania decima, la Francia quindicesima e il Regno Unito ventunesimo.\n\nLe cose peggiorano poi se si guarda nello specifico una delle quattro macro categorie su cui si basa l\u2019indice generale del report, quella sulla partecipazione e le opportunit\u00e0 economiche, che come abbiamo visto \u00e8 stata citata altre volte nel dibattito politico italiano. Qui l\u2019Italia \u00e8 in posizione 117 (con un indice di 0,595), ultima tra i Paesi europei analizzati e tra i Paesi membri del G7.\n\nNello specifico, guardando a due degli indicatori che compongono la macro categoria \u201ceconomica\u201d \u2013 quella, come abbiamo visto, tra le pi\u00f9 citate in tema di gender gap \u2013 siamo in posizione 95 per quanto riguarda il rapporto tra forza lavoro femminile e maschile e in posizione 125 per l\u2019uguaglianza di salari tra lavori simili.\n\nNell\u2019intervista con Provenzano ha poi aggiunto che \u00abqualche mese fa il World economic forum ha detto che per raggiungere la parit\u00e0 tra i sessi ci vorranno altri 257 anni\u00bb. A che cosa sta facendo riferimento?\n\nA livello mondiale \u00abil divario nella partecipazione e nelle opportunit\u00e0 economiche \u00e8 leggermente aumentato ed \u00e8 l\u2019unico indicatore che \u00e8 peggiorato quest\u2019anno\u00bb, ha sottolineato poi il rapporto.\n\nIl World economic forum ha stimato inoltre 94,5 anni per chiudere il divario nella partecipazione politica (dove l\u2019Italia \u00e8 quarantaquattresima), 12,3 anni per il divario nell\u2019accesso all\u2019istruzione (l\u2019Italia \u00e8 cinquantacinquesima) e un tempo \u00abindefinito\u00bb per quello legato ai fattori sanitari (l\u2019Italia \u00e8 centodiciottesima). Quest\u2019ultimo \u00e8 considerato \u00abvirtualmente colmato nella maggior parte dei Paesi\u00bb, ma rimangono ancora delle \u00abspecifiche questioni\u00bb in Stati molto popolosi, come la Cina e l\u2019India, su cui \u00e8 difficile fare delle stime temporali.\n\nSecondo Giuseppe Provenzano, \u00abin Italia abbiamo un divario di genere che \u00e8 tra i pi\u00f9 gravi al mondo\u00bb. Il ministro del Pd ha poi aggiunto che \u00abqualche mese fa il World economic forum ha detto che per raggiungere la parit\u00e0 tra i sessi ci vorranno altri 257 anni\u00bb.\n\nIn base ai dati del , pubblicato a dicembre 2019 dal World economic forum, l\u2019Italia \u00e8 in posizione 76 su 153 Paesi analizzati per divario di genere. Siamo circa a met\u00e0 classifica (ma quintultimi nell\u2019Ue e penultimi nel G7).", "lang": "it"}