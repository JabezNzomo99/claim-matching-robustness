{"title": "Jak finansowana by\u0142a Federacja na Rzecz Kobiet i Planowania Rodziny?", "subtitle": "Jak finansowana by\u0142a Federacja na\u00a0Rzecz Kobiet i\u00a0Planowania Rodziny? Sprawdzamy co na ten temat powiedzia\u0142 Krzysztof Bosak.", "author": "demagog.org.pl", "date": null, "vclaim_id": "vclaim-id-11111", "url": "https://demagog.org.pl/wypowiedzi/jak-finansowana-byla-federacja-na-rzecz-kobiet-i-planowania-rodziny/", "vclaim": "Jak finansowana by\u0142a Federacja na Rzecz Kobiet i Planowania Rodziny?\n\nSprawa, o kt\u00f3rej m\u00f3wi Krzysztof Bosak dotyczy procesu przegranego przez Wand\u0119 Nowick\u0105 z katolick\u0105 publicystk\u0105 Joann\u0105 Najfeld, kt\u00f3ra w 2009 roku w programie na TVN24 powiedzia\u0142a, \u017ce wicemarsza\u0142ek znajduje si\u0119 na li\u015bcie p\u0142ac przemys\u0142u aborcyjno-antykoncepcyjnego. S\u0105d Okr\u0119gowy w Warszawie utajni\u0142 spraw\u0119, jednak\u017ce Go\u015b\u0107 Niedzielny dotar\u0142 do fragmentu wyroku, kt\u00f3ry opublikowa\u0142y r\u00f3wnie\u017c TVN24, portal gazeta.pl oraz portal wpolityce.pl. W wyroku jest nast\u0119puj\u0105ce informacje:\n\n\u201cFederacja na Rzecz Kobiet i Planowania Rodziny otrzymuje dotacje finansowe na podstawie stosownych um\u00f3w zawieranych z darczy\u0144cami. Z zapis\u00f3w ksi\u0119gowych wynika, i\u017c Federacja na Rzecz Kobiet i Planowania Rodziny otrzyma\u0142a w okresie od 2004 do 2009 r. od firmy G. kwot\u0119 97 600 z\u0142otych, a od organizacji I. w 2005 r. kwot\u0119 37 003,00 z\u0142otych, za\u015b w 2007 r. w wysoko\u015bci 138 253,25 z\u0142otych\u201d.\n\n\u201cZe zgromadzonego materia\u0142u dowodowego jednoznacznie wynika, \u017ce Federacja na Rzecz Kobiet i Planowania Rodziny kierowana przez oskar\u017cycielk\u0119 prywatn\u0105, otrzymywa\u0142a wielokrotnie dotacj\u0119 od r\u00f3\u017cnych podmiot\u00f3w, w tym od firmy farmaceutycznej G , producenta \u015brodka antykoncepcyjnego (\u2026) oraz od organizacji I, kt\u00f3ra produkuje i rozpowszechnia narz\u0119dzia u\u017cywane przy zabiegach przerywania ci\u0105\u017cy. Nie ulega w\u0105tpliwo\u015bci, i\u017c dzia\u0142alno\u015b\u0107 Federacji na Rzecz Kobiet i Planowania Rodziny by\u0142a finansowana r\u00f3wnie\u017c przez te podmioty\u201d.\n\nW zwi\u0105zku z tym wypowied\u017a uznajemy za prawdziw\u0105.", "lang": "pl"}