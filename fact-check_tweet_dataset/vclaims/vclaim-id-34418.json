{"title": "Su Conte \u201cbugiardo\u201d, Medjugorje \u00e8 una buona guida per Salvini?", "subtitle": "", "author": "pagellapolitica.it", "date": null, "vclaim_id": "vclaim-id-34418", "url": "https://pagellapolitica.it/dichiarazioni/8466/su-conte-bugiardo-medjugorje-e-una-buona-guida-per-salvini", "vclaim": "\u00abIo le persone ormai le giudico oltre da quello che dicono, dallo sguardo. Ieri c\u2019\u00e8 stato un messaggio, per chi crede, della Madonna di Medjugorje che invitava a giudicare le persone dallo sguardo, giudicare i fatti da quello che non si dice. Lo sguardo di Conte \u00e8 lo sguardo di una persona che ha paura, che non ha la coscienza pulita e che scappa. Per chi crede, non pretendo che uno creda\u00bb (min. -1:14:16)\n\n\u00abIo le persone ormai le giudico oltre da quello che dicono, dallo sguardo\u00bb, ha detto Salvini a Bruno Vespa. \u00abIeri c\u2019\u00e8 stato un messaggio, per chi crede, della Madonna di Medjugorje che invitava a giudicare le persone dallo sguardo, giudicare i fatti da quello che non si dice. Lo sguardo di Conte \u00e8 lo sguardo di una persona che ha paura, che non ha la coscienza pulita e che scappa. Per chi crede, non pretendo che uno creda\u00bb.\n\nNon \u00e8 la prima volta che Salvini nomina la Madonna di Medjugorje, anche in tempi recenti: il 5 agosto 2019, ad esempio, Salvini aveva ringraziato la Madonna di Medjugorje in quello che \u00e8 considerato il giorno del suo \u201ccompleanno\u201d per l\u2019approvazione del cosiddetto \u201cdecreto Sicurezza bis\u201d.\n\nMedjugorje \u00e8 una localit\u00e0 della Bosnia-Erzegovina, nei Balcani, dove il 24 giugno 1981 la Vergine Maria sarebbe apparsa a sei \u201cveggenti\u201d ragazzini, ai quali la Madonna avrebbe svelato, tra il 1984 e il 1985, dieci segreti sul futuro.\n\nLa Chiesa Cattolica ha un rapporto difficile con queste apparizioni, che ad oggi non sono ancora state \u201cconfermate\u201d dal Vaticano. A maggio 2019 Papa Francesco ha dato per\u00f2 il suo benestare ai pellegrinaggi a Medjugorje.\n\nIl messaggio del 2 dicembre \u2013 giorno precedente l\u2019ospitata di Salvini su Rai1 \u2013 ha un passaggio che recita cos\u00ec: \u00abTra coloro che amano mio Figlio e si amano reciprocamente per mezzo di lui, le parole non sono necessarie. \u00c8 sufficiente uno sguardo per udire le parole non pronunciate e i sentimenti non espressi. Laddove regna l\u2019amore, il tempo non si conta pi\u00f9\u00bb.\n\nCome \u00e8 evidente dal testo del presunto messaggio, la Madonna non sta facendo dunque riferimento a un contesto in cui qualcuno sta mentendo a qualcun altro (in questo caso, Conte a Salvini), ma a uno scenario d\u2019amore (\u00abLaddove regna l\u2019amore, il tempo non si conta pi\u00f9\u00bb).\n\nIn sostanza, il succo del discorso \u00e8 che quando c\u2019\u00e8 vero amore (in particolare per Ges\u00f9 Cristo) \u2013 e non una bugia, per come la intende Salvini \u2013 le parole sono superflue e bastano piccoli gesti per capirsi, come appunto uno sguardo.\n\nIl leader della Lega Matteo Salvini ha detto che dallo sguardo di Giuseppe Conte in Parlamento ha capito che il presidente del Consiglio ha mentito sul Mes.\n\nSalvini sarebbe dunque in grado di riconoscere le eventuali bugie di Conte se tra i due esistesse un sentimento di passione e adorazione (come quello tra i fedeli e Ges\u00f9 Cristo), e non di conflitto, come lasciato intendere dal senatore leghista.", "lang": "it"}