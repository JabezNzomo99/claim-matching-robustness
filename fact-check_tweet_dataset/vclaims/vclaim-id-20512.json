{"title": "I Norge er det snart to politifolk per tusen innbyggere", "subtitle": "Ulike regnem\u00e5ter og anslag avgj\u00f8r om Norge vil n\u00e5 m\u00e5lsettingen om to politiansatte per tusen innbyggere i 2019, 2020 eller i 2021.", "author": "www.faktisk.no", "date": null, "vclaim_id": "vclaim-id-20512", "url": "https://www.faktisk.no/faktasjekker/xp/i-norge-er-det-snart-to-politifolk-per-tusen-innbyggere", "vclaim": "Allerede i 2008 ble det uttalt som en m\u00e5lsetting at det i 2020 b\u00f8r v\u00e6re to polititjenestepersoner per tusen innbyggere. Denne m\u00e5lsetingen er det blitt referert til en rekke ganger, senest i statsbudsjettet for 2017 (side 136).\n\nPolitidirektoratet m\u00e5ler den s\u00e5kalte politidekningen hvert kvartal. Dette tallet sier hvor mange ansatte med politiutdanning det er i politiet, per tusen innbyggere. Tallet omfatter hele politietaten, inkludert spionjegerne i PST, byr\u00e5kratene politidirektoratet og l\u00e6rerne p\u00e5 politih\u00f8yskolene. Siden 2012 har utviklingen i politidekningen g\u00e5tt slik:\n\nSom det framg\u00e5r av grafen har politidekningen \u00f8kt betydelig, for s\u00e5 \u00e5 flate ut. Fra 2015 til 2016 sank politidekningen s\u00e5 vidt. Men if\u00f8lge en rapport fra Politih\u00f8yskolen og Politidirektoratet, som kom i 2016, er dagens opptak p\u00e5 politih\u00f8yskolene s\u00e5 h\u00f8yt at Norge ligger an til \u00e5 oppn\u00e5 m\u00e5ltallet p\u00e5 to politiansatte i l\u00f8pet av 2019, slik at \u00e5rsgjennomsnittet i 2020 blir p\u00e5 minst to politiansatte per tusen innbyggere. I rapporten vises det til at politidekningen i \u00e5rene som kommer vil avhenge av hva som besluttes om kapasitet og framtidig studentopptak ved politih\u00f8yskolene:\n\nLeder av forskergruppa politireform, ved politih\u00f8yskolen i Oslo, Vanja Lundgren S\u00f8rli, opplyser til Faktisk.no at det er knyttet en viss usikkerhet rundt akkurat n\u00e5r m\u00e5ltallet vil oppn\u00e5s, og at det if\u00f8lge hennes beregninger kanskje ikke vil n\u00e5s f\u00f8r i 2021.", "lang": "no"}