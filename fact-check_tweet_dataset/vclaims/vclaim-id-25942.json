{"title": "Chi sono i responsabili dei reati a Milano?", "subtitle": "", "author": "pagellapolitica.it", "date": null, "vclaim_id": "vclaim-id-25942", "url": "https://pagellapolitica.it/dichiarazioni/8116/chi-sono-i-responsabili-dei-reati-a-milano", "vclaim": "Non siamo riusciti a trovare dati pubblici che confermassero o smentissero l'informazione condivisa dal leader della Lega. Abbiamo quindi contattato direttamente il Ministero dell'Interno che ci ha fornito alcune cifre aggiornate ufficiali, ma parziali.\n\nLa tabella che ci hanno fornito riporta il numero delle persone che, nel 2017, sono state arrestate o denunciate in Lombardia per alcuni reati e la relativa incidenza percentuale degli stranieri. In particolare vengono riportati alcuni dei reati di maggior allarme sociale quali le violenze sessuali, le rapine, i furti, la ricettazione, lo spaccio di stupefacenti e lo sfruttamento della prostituzione e pornografia minorile. Mancano per\u00f2 alcuni reati di grave allarme sociale, come ad esempio l'omicidio, le lesioni dolose o l'associazione mafiosa, e in generale altri reati gravi (sequestro di persona, corruzione, frode, truffa, etc.).\n\nDunque, nel 2017, secondo i dati forniti dal Ministero dell'Interno, in Lombardia la percentuale di stranieri arrestati e denunciati \u00e8 risultata essere superiore al 50 per cento nel caso di rapine, furti, ricettazione, stupefacenti e sfruttamento della prostituzione e pornografia minorile. L'unica eccezione tra i reati elencati sono le violenze sessuali dove, invece, l'incidenza degli stranieri sul totale dei denunciati e arrestati \u00e8 risultata essere pari al 45,5 per cento.\n\nMancando per\u00f2 il dato sul totale dei reati per cui si \u00e8 proceduto alla denuncia o all'arresto, ci \u00e8 impossibile confermare il dato fornito dal leader della Lega. Oltretutto Salvini ha parlato specificamente di Milano, mentre la tabella che ci ha trasmesso il Viminale riguarda l'intera Lombardia.\n\nNel viene riportato il numero complessivo dei reati commessi nel 2017 all'interno del Comune, nelle province di Milano e Monza e Brianza, e le attivit\u00e0 svolte dai diversi corpi delle Forze dell'Ordine. Salvini non specifica se il dato che cita si riferisca al solo Comune di Milano o anche alle province e, quindi, l\u00e0 dove \u00e8 possibile, cercheremo di prendere in esame entrambe le variabili.\n\nDurante il 2017, nel Comune di Milano sono state arrestate 3.548 persone. Sono invece 13.223 le persone denunciate e che risultavano in stato di libert\u00e0 al 15 dicembre 2017, data in cui \u00e8 stato redatto il rapporto. I dati relativi alle province di Milano e di Monza e Brianza, invece, riportano il totale di 4.121 arresti e 16.099 denunce.\n\nTabella 2: Arrestati e denunciati nel Comune di Milano e nella provincia di Milano e Monza Brianza (al 15.12.2017) - Fonte: Questura di Milano\n\nCome \u00e8 evidente, i dati riportati dalla Questura non fanno alcuna distinzione circa la nazionalit\u00e0 di provenienza delle persone coinvolte e non \u00e8 quindi possibile, di nuovo, stabilire per quanti reati i responsabili siano, come ritiene il leader della Lega, degli \u00abimmigrati\u00bb.\n\nLa Questura milanese fa una distinzione \"italiani-stranieri\" solamente nell'analizzare l'operato della squadra mobile e i rispettivi interventi. Questo particolare corpo delle Forze dell'Ordine \u2013 presente in tutte le questure \u2013 si occupa, nello specifico, di attivit\u00e0 di indagine sia su propria iniziativa sia su delega dell'autorit\u00e0 giudiziaria e si differenzia dagli altri per il fatto che i suoi agenti sono \"in borghese\". Indossano cio\u00e8 abiti civili invece che le divise\n\nIn particolare \u00e8 necessario sottolineare che questi sono dati relativi all'attivit\u00e0 di una particolare divisione delle forze di Polizia, la squadra mobile. Sul totale degli arresti, quelli realizzati da questo corpo delle Forze dell'Ordine \u00e8 pari al solo 18,4 per cento, se si guarda al Comune, e al 5 per cento, se si guarda alle province di Milano e di Monza e Brianza\n\nIl vicepresidente del Consiglio Matto Salvini ha recentemente dichiarato che nel 2017 pi\u00f9 della met\u00e0 delle persone arrestate o denunciate a Milano erano immigrati. Non abbiamo modo di verificare la dichiarazione del leader della Lega.\n\nD'altra parte, i dati condivisi dalla Questura di Milano non fanno alcuna distinzione, nei calcoli generali, tra gli arresti e le denunce che coinvolgono i cittadini italiani e quelli stranieri. L'unico dato della Questura che distingue tra stranieri e italiani \u00e8 quello relativo", "lang": "it"}