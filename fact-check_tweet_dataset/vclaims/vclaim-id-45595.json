{"title": "Czy w Polsce ro\u015bnie liczba samob\u00f3jstw w\u015br\u00f3d m\u0142odzie\u017cy?", "subtitle": "Czy w Polsce ro\u015bnie liczba samob\u00f3jstw w\u015br\u00f3d m\u0142odzie\u017cy? Odpowied\u017a znajdziecie w naszej analizie wypowiedzi Rafa\u0142a Trzaskowskiego.", "author": "demagog.org.pl", "date": null, "vclaim_id": "vclaim-id-45595", "url": "https://demagog.org.pl/wypowiedzi/czy-w-polsce-rosnie-liczba-samobojstw-wsrod-mlodziezy/", "vclaim": "Wypowied\u017a Rafa\u0142a Trzaskowskiego oceniamy jako manipulacj\u0119, poniewa\u017c ro\u015bnie liczba pr\u00f3b samob\u00f3jczych w\u015br\u00f3d dzieci w wieku szkolnym oraz pr\u00f3b samob\u00f3jczych przeprowadzanych w szko\u0142ach i uniwersytetach, jednak maleje liczba pr\u00f3b samob\u00f3jczych zako\u0144czonych zgonem.\n\nRafa\u0142 Trzaskowski twierdzi, \u017ce ro\u015bnie liczba samob\u00f3jstw pope\u0142nianych przez uczni\u00f3w. Dane na ten temat podaje Komenda G\u0142\u00f3wna Policji w podziale na r\u00f3\u017cne kategorie. W kontek\u015bcie poruszonej kwestii si\u0119gniemy do podzia\u0142u ze wzgl\u0119du na wiek oraz na miejsce samob\u00f3jstwa. Na wst\u0119pie nale\u017cy jeszcze zaznaczy\u0107, \u017ce nie wszystkie pr\u00f3by samob\u00f3jcze ko\u0144cz\u0105 si\u0119 zgonem. Z tego powodu Policja wyr\u00f3\u017cnia \u201esamob\u00f3jstwa\u201d, czyli \u015bwiadome i umy\u015blne spowodowanie w\u0142asnego zgonu, oraz \u201epr\u00f3by samob\u00f3jcze\u201d, kt\u00f3re s\u0105 \u015bwiadomym i umy\u015blnym dzia\u0142aniem maj\u0105cym na celu spowodowanie swojej \u015bmierci.\n\nOd 2017 roku statystyki podaj\u0105, ile samob\u00f3jstw mia\u0142o miejsce w szko\u0142ach i uczelniach. Jest to wi\u0119c nieco wi\u0119kszy zakres od wskazanego w wypowiedzi (sama szko\u0142a).\n\nSamob\u00f3jstw pope\u0142nionych w szko\u0142ach i na uczelniach by\u0142o wi\u0119c:\n\nNatomiast wszystkich pr\u00f3b samob\u00f3jczych w szko\u0142ach i na uczelniach by\u0142o:\n\nW d\u0142u\u017cszej perspektywie mo\u017cemy przeanalizowa\u0107 dane podzielone nie ze wzgl\u0119du na miejsce samob\u00f3jstwa, a ze wzgl\u0119du na wiek. Patrz\u0105c na kategorie 7-12 oraz 13-18 lat, a wi\u0119c \u2013 w przybli\u017ceniu \u2013 najbardziej odpowiadaj\u0105ce wieku szkolnemu, samob\u00f3jstw by\u0142o:\n\nOsoby w tym wieku wykona\u0142y jednocze\u015bnie wszystkich pr\u00f3b samob\u00f3jczych:\n\nNa podstawie powy\u017cszych danych wida\u0107 wi\u0119c, \u017ce ro\u015bnie liczba pr\u00f3b samob\u00f3jczych w\u015br\u00f3d dzieci w wieku szkolnym oraz tych przeprowadzonych w szko\u0142ach i na uczelniach. Jednocze\u015bnie maleje liczba samob\u00f3jstw dzieci w wieku szkolnym, kt\u00f3re zako\u0144czy\u0142y si\u0119 zgonem. Liczba samob\u00f3jstw pope\u0142nionych w szko\u0142ach i na uczelniach nie ro\u015bnie, ale ich liczba jest tak ma\u0142a, \u017ce ci\u0119\u017cko w takim wypadku m\u00f3wi\u0107 o tendencji malej\u0105cej. Poniewa\u017c ro\u015bnie liczba pr\u00f3b samob\u00f3jczych, ale spada liczba samob\u00f3jstw zako\u0144czonych zgonem, wypowied\u017a Rafa\u0142a Trzaskowskiego uznajemy za manipulacj\u0119.\n\nEurostat podaje informacje na temat zgon\u00f3w w podziale na przyczyn\u0119 \u015bmierci oraz wiek. Jedn\u0105 z kategorii jest zgon z powodu umy\u015blnego samookaleczenia. W Polsce w 2016 roku w ten spos\u00f3b zgin\u0119\u0142o 6,57 na 100 tys. os\u00f3b w wieku 15-19 lat oraz 0,28 na 100 tys. os\u00f3b w wieku poni\u017cej 15 lat.\n\nW\u015br\u00f3d dzieci poni\u017cej 15. roku \u017cycia najwi\u0119cej zgin\u0119\u0142o w ten spos\u00f3b na Litwie, gdzie wska\u017anik wyni\u00f3s\u0142 0,95 dziecka na 100 tys. dzieci. Bior\u0105c pod uwag\u0119 przedzia\u0142 wiekowy 15-19 lat, sytuacja jest najbardziej niepokoj\u0105ca w Irlandii i Norwegii, gdzie wska\u017anik wyni\u00f3s\u0142 w 2016 roku odpowiednio 10,21 i 10,13 dziecka na 100 tys. dzieci w tym wieku. Najni\u017cszy wska\u017anik zanotowano w Portugalii, gdzie w 2016 roku jedynie 1,79 dziecka na 100 tys. zgin\u0119\u0142o przez umy\u015blne samookaleczenie.", "lang": "pl"}