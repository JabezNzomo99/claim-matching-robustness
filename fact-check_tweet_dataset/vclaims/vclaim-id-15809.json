{"title": "Davvero \u201cquota 100\u201d crea un debito di oltre 30 miliardi?", "subtitle": "", "author": "pagellapolitica.it", "date": null, "vclaim_id": "vclaim-id-15809", "url": "https://pagellapolitica.it/dichiarazioni/8249/davvero-quota-100-crea-un-debito-di-oltre-30-miliardi", "vclaim": "L'ex ministro dello Sviluppo Economico non scende eccessivamente nei dettagli della questione e quindi non distingue tra l\u2019impatto di quota 100 e quello del mancato adeguamento delle pensioni anticipate all\u2019aumento della speranza di vita. Inoltre non distingue tra l\u2019ipotesi in cui \u201cquota 100\u201d abbia durata triennale, come per ora previsto dalla legge, e quella in cui diventi strutturale.\n\nAl netto di queste imprecisioni, quanto affermato dall\u2019ex ministro dello Sviluppo economico \u00e8 corretto: secondo le stime dell\u2019Inps, il debito implicito creato da \u201cquota 100\u201d (e dal mancato adeguamento alle aspettative di vita delle pensioni anticipate) \u00e8 di 38 miliardi nel triennio di sperimentazione prevista per legge. Dunque \u00absuperiore ai 30 miliardi di euro\u00bb.", "lang": "it"}