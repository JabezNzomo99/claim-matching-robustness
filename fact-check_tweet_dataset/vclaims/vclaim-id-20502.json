{"title": "Flere og bredere veier gir mer k\u00f8", "subtitle": "Dersom tilgjengeligheten med bil blir bedre vil flere velge \u00e5 kj\u00f8re bil. Dermed vil k\u00f8en ganske snart v\u00e6re tilbake p\u00e5 samme niv\u00e5 som f\u00f8r utvidelsen.", "author": "www.faktisk.no", "date": null, "vclaim_id": "vclaim-id-20502", "url": "https://www.faktisk.no/faktasjekker/BMy/flere-og-bredere-veier-gir-mer-ko", "vclaim": "I et innlegg p\u00e5 Facebook-siden sin skrev Oslo MDG f\u00f8lgende 27. juni:\n\nI ordskiftet under innlegget skriver en av partiets \u00absosiale medier-frivillige\u00bb, B\u00f8rge A. Roum, dette:\n\nRoum viser s\u00e5 til to artikler i NRK og Teknisk Ukeblad, hvor trafikkforsker Aud Tenn\u00f8y siteres p\u00e5 at p\u00e5 kort sikt vil en utbygging av E18 vestkorridoren kunne gi noe mindre k\u00f8er, men at denne effekten er alltid er midlertidig. Bedre veier f\u00e5r alltid flere til \u00e5 velge bil fremfor kollektivt. Derfor vil det ikke ta lang tid f\u00f8r k\u00f8ene er like lange, om ikke lenger enn i dag. Bedre veier gir alltid mer k\u00f8 p\u00e5 sikt, sa Tenn\u00f8y til Teknisk Ukeblad i 2015.\n\nTil Faktisk.no sier Tenn\u00f8y at transportforskere har studert dette siden 60-tallet, og at en rekke studier siden den gang har vist de samme tendensene.\n\nMekanismen er slik: Forsinkelsene bidrar til at mange velger alternativer til bil n\u00e5r det er k\u00f8. Hvis tilgjengeligheten med bil blir bedre, s\u00e5 vil flere velge bil. Det er enkel logikk, sier Tenn\u00f8y.\n\nHun viser til at det er tre variabler som p\u00e5virker trafikkmengdene per person:\n\u2022 Arealutviklingen, som p\u00e5virker reiselengdene og hvor store andeler av trafikken som kan foreg\u00e5 med kollektivtrafikk, med sykkel og til fots.\n\u2022 Utvikling av transportsystemene, som p\u00e5virker muligheten for \u00e5 reise kollektivt, sykle, g\u00e5 og kj\u00f8re bil, og konkurranseforholdene mellom transportmidlene.\n\nDen siste variabelen kritiseres ofte for \u00e5 v\u00e6re en lite rettferdig m\u00e5te \u00e5 styre trafikkflyten p\u00e5 fordi det rammer dem med d\u00e5rligst r\u00e5d hardest.\n\nAud Tenn\u00f8y viser til utbyggingen av motorveiring 3 utenfor K\u00f8benhavn som et eksempel.\n\nDer ble kapasiteten p\u00e5 veien utvidet fra to til tre filer i hver retning, men fem \u00e5r etter utvidelsen var k\u00f8situasjonen like ille som f\u00f8r utvidelsen.\n\nDette funnet ble gjort etter at det danske Vejdirektoratet gjorde en unders\u00f8kelse der de s\u00e5 p\u00e5 GPS-data fra bilistene. Unders\u00f8kelsen dokumenterte at k\u00f8en p\u00e5 motorveiene i l\u00f8pet av ganske f\u00e5 \u00e5r vendte tilbake til samme niv\u00e5 som f\u00f8r motor\u00adveiene ble utvidet, skriver det danske fagbladet Ingeni\u00f8ren.\n\nP\u00e5 T\u00d8Is hjemmeside har Tenn\u00f8y samlet flere unders\u00f8kelser som viser til at mekanismene er de samme overalt.", "lang": "no"}