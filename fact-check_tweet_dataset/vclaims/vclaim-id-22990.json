{"title": "La Lega ha preso pi\u00f9 voti di tutti in Europa?", "subtitle": "", "author": "pagellapolitica.it", "date": null, "vclaim_id": "vclaim-id-22990", "url": "https://pagellapolitica.it/dichiarazioni/8307/la-lega-ha-preso-piu-voti-di-tutti-in-europa", "vclaim": "Ma \u00e8 davvero cos\u00ec? Abbiamo verificato e Salvini ha quasi ragione.\n\nRispetto alle elezioni politiche del 4 marzo 2018, la Lega ha guadagnato in termini assoluti quasi 3 milioni e 500 mila voti, e oltre 7 milioni e 500 mila rispetto alle elezioni europee del 25 maggio 2014.\n\nNei maggiori Paesi Ue, chi si avvicina di pi\u00f9 al numero di voti ottenuto dalla Lega \u00e8 l'Unione Cristiano-Democratica di Germania di Angela Merkel, che ha preso circa 8 milioni e 437 mila voti.\n\nPi\u00f9 distaccato c'\u00e8 il Partito socialista operaio spagnolo di Pedro Sanchez con quasi 7 milioni e 360 mila voti. Nel Regno Unito, il Brexit Party di Nigel Farage ha ottenuto invece circa 5 milioni e 248 mila preferenze.\n\nIn Francia, la lista di Marine Le Pen \u2013 ha raccolto oltre 5 milioni e 281 mila voti. I vincitori in Polonia di Diritto e Giustizia hanno preso invece oltre 6 milioni e 192 mila preferenze.\n\nDunque, sul piano dei consensi assoluti, \u00e8 vero che la Lega \u00e8 il partito europeo che ha ottenuto pi\u00f9 voti.\n\nIl migliore risultato \u00e8 quello dal Partito laburista maltese, che ha ottenuto il 54,3 per cento dei consensi. Al secondo posto fra i partiti europei c'\u00e8 Fidesz di Viktor Orban in Ungheria (52,3 per cento) e alla terza posizione il Partito Diritto e Giustizia in Polonia (45,4 per cento).", "lang": "it"}