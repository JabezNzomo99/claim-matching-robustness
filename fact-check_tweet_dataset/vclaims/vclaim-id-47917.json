{"title": "Davvero gli insegnanti italiani sono i meno pagati d\u2019Europa?", "subtitle": "", "author": "pagellapolitica.it", "date": null, "vclaim_id": "vclaim-id-47917", "url": "https://pagellapolitica.it/dichiarazioni/8412/davvero-gli-insegnanti-italiani-sono-i-meno-pagati-deuropa", "vclaim": "Per quanto riguarda l\u2019Italia, dalla relativa scheda Paese risulta che un insegnante appena assunto guadagna nelle scuole pre-primarie e primarie (Isced 02-1) 23.729 euro lordi all\u2019anno, nelle scuole secondarie inferiori \u2013 e, quindi, la scuola media \u2013 e superiori (Isced 24-34) 25.541 euro.\n\nSe guardiamo al salario annuale lordo medio \u2013 tenendo in considerazione anche le \u201cindennit\u00e0\u201d che spettano agli insegnanti, che sono molto sostanziose in alcuni Paesi \u2013 dei docenti di et\u00e0 compresa tra i 25 e i 64 anni, fanno registrare dati inferiori a quello italiano 12 Stati Ue su 28.\n\nTra i grandi Paesi della Ue, la Francia \u00e8 poco davanti all\u2019Italia per quanto riguarda i docenti delle scuole pre-primarie e primarie, mentre \u00e8 pi\u00f9 lontana per quelli delle secondarie (sia medie che superiori). Il Regno Unito e, ancora di pi\u00f9, la Germania ci distanziano in tutti i livelli di istruzione.\n\nHanno invece stipendi superiori al Pil pro-capite il Belgio, la Danimarca, la Germania, l\u2019Olanda, l\u2019Austria, la Polonia, il Portogallo, la Slovenia e il Regno Unito-Irlanda del Nord. Guardando solo alle scuole secondarie, lo stesso si pu\u00f2 dire anche per Grecia, Francia, Finlandia e Regno Unito-Irlanda del Nord.\n\nAl contrario, hanno stipendi inferiori al Pil pro-capite la Repubblica Ceca, l\u2019Estonia, la Lituania, la Romania, la Slovacchia, la Svezia e la Norvegia, cos\u00ec come la Lettonia, l\u2019Ungheria e l\u2019Islanda se non si considerano i docenti delle secondarie superiori.\n\nI dati \u2013 che vengono aggregati con una metodologia diversa rispetto a quella usata dalla Ue, e quindi risultano non sovrapponibili \u2013 sono aggiornati al 2018, o all\u2019anno pi\u00f9 recente disponibile, e riguardano lo stipendio dei docenti della scuola primaria o secondaria (inferiore e superiore, dove la differenza esiste), dopo 15 anni di carriera.\n\nIn pi\u00f9, mentre in Italia lo stipendio medio di un insegnante \u00e8 sostanzialmente pari al Pil pro-capite del Paese, ci sono diversi Stati \u2013 anche escludendo quelli scandinavi con Pil pro-capite molto elevati \u2013 in cui gli stipendi sono invece inferiori a questo parametro.", "lang": "it"}