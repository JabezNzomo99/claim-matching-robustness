{"title": "Det er feil at \u00e9n av fire elever ikke fullf\u00f8rer videreg\u00e5ende p\u00e5 normert tid", "subtitle": "Av elevene som begynte p\u00e5 videreg\u00e5ende i 2012, fullf\u00f8rte 59,4 prosent p\u00e5 normert tid. 40,6 prosent fullf\u00f8rte ikke p\u00e5 normert tid. Dette tilsvarer to av fem elever.", "author": "www.faktisk.no", "date": null, "vclaim_id": "vclaim-id-7655", "url": "https://www.faktisk.no/faktasjekker/58V/det-er-feil-at-en-av-fire-elever-ikke-fullforer-videregaende-pa-normert-tid", "vclaim": "I NRKs Politisk kvarter tirsdag 29. mai, m\u00f8ttes H\u00f8yres Mathilde Tybring-Gjedde og Martin Henriksen, utdanningspolitisk talsperson for Arbeiderpartiet, til debatt om tidlig intensiv oppl\u00e6ring i skolen.\n\nMandag 28. mai ble et lovforslag om innf\u00f8ring av en ny plikt for skolen til \u00e5 gi intensiv oppl\u00e6ring til elever i 1. til 4. klasse, endelig vedtatt i Stortinget. Den intensive oppl\u00e6ringen skal gjelde elever som st\u00e5r i fare for \u00e5 bli hengende etter i lesing, skriving og regning, if\u00f8lge Regjeringen.\n\nNRKs programleder Ole Reinert Omvik, p\u00e5pekte at lovforslaget er nesten identisk med det som allerede er lovfestet gjennom oppl\u00e6ringsloven \u00a7 1-3. Der st\u00e5r det:\n\n\u2013 \u00c9n av fire fullf\u00f8rer ikke p\u00e5 normert tid\n\nArbeiderpartiets Martin Henriksen sa at det er vanskelig \u00e5 v\u00e6re uenig i lovendringen, men peker p\u00e5 at den reelle endringen er liten. Videre uttalte han:\n\n\u2013 Skal man f\u00e5 l\u00f8ftet alle elevene, n\u00e5r vi vet at \u00e9n av fire elever ikke fullf\u00f8rer videreg\u00e5ende p\u00e5 normert tid, s\u00e5 m\u00e5 man ikke stoppe i fjerdeklasse, da m\u00e5 man f\u00f8lge opp de elevene som faktisk har behov, fokusere p\u00e5 hva elevenes behov er, og bruke flere tiltak enn bare \u00e5 endre en lovtekst.\n\nDet er p\u00e5standen om at \u00e9n av fire elever ikke fullf\u00f8rer videreg\u00e5ende skole p\u00e5 normert tid, vi skal se n\u00e6rmere p\u00e5 i denne faktasjekken.\n\nFaktisk.no tar kontakt med Henriksen for \u00e5 sp\u00f8rre hva som ligger til grunn for p\u00e5standen. Vi f\u00e5r svar fra Synn\u00f8ve Skaar, politisk r\u00e5dgiver i Arbeiderpartiets stortingsgruppe. I en e-post skriver hun:\n\nHva er normert tid?\n\nIf\u00f8lge Utdanningsdirektoratet (Udir) er det offisielle m\u00e5let p\u00e5 gjennomf\u00f8ring av videreg\u00e5ende oppl\u00e6ring at en elev skal ha fullf\u00f8rt og best\u00e5tt innen fem \u00e5r.\n\nTallene til Statistisk sentralbyr\u00e5 (SSB) tar utgangspunkt i elever som startet videreg\u00e5ende oppl\u00e6ring i et bestemt \u00e5r, og status p\u00e5 disse elevene fem \u00e5r etter.\n\nIf\u00f8lge SSB betyr det \u00e5 fullf\u00f8re videreg\u00e5ende skole p\u00e5 normert tid, at eleven fullf\u00f8rer p\u00e5 tiden studieprogrammet er satt opp i utgangspunktet. For studiespesialisering inneb\u00e6rer dette at eleven fullf\u00f8rer i l\u00f8pet av tre \u00e5r. For yrkesfag kan det bety at eleven fullf\u00f8rer i l\u00f8pet av fire \u00e5r.\n\n\u00c5 gjennomf\u00f8re videreg\u00e5ende oppl\u00e6ring innen fem \u00e5r, og \u00e5 fullf\u00f8re p\u00e5 normert tid, er alts\u00e5 ikke det samme.\n\nI starten av mai publiserte vi en faktasjekk om hvor mange som dropper ut av videreg\u00e5ende skole. Vi konkluderte da med at p\u00e5standen om at \u00abstadig flere unge dropper ut av skolen\u00bb var helt feil, fordi tallene viser at stadig f\u00e6rre faller fra.\n\nI denne faktasjekken s\u00e5 vi p\u00e5 SSBs tall over gjennomf\u00f8ring til og med 2016.\n\nTirsdag 29. mai publiserte SSB oppdaterte tall, til og med 2017. Her finnes oversikt over hvor mange som slutter underveis, hvor mange som fullf\u00f8rer p\u00e5 normert tid og hvor mange som fullf\u00f8rer p\u00e5 mer enn normert tid, innen fem \u00e5r.\n\nAv elevene som startet i videreg\u00e5ende oppl\u00e6ring i 2012, fullf\u00f8rte 59,4 prosent p\u00e5 normert tid.\n\nDet betyr at 40,6 prosent ikke fullf\u00f8rte p\u00e5 normert tid.\n\nFor \u00e5 f\u00e5 en andel p\u00e5 74,4 prosent, eller \u00e9n av fire, har Arbeiderpartiets Martin Henriksen tatt utgangspunkt i dem som fullf\u00f8rer p\u00e5 normert tid, og lagt til de elevene som fullf\u00f8rer p\u00e5 mer enn normert tid, innen fem \u00e5r.\n\nDet er alts\u00e5 helt feil \u00e5 p\u00e5st\u00e5 at \u00e9n av fire elever, eller 25,6 prosent, ikke fullf\u00f8rer p\u00e5 normert tid. Det riktige tallet er 40,6 prosent, noe som tilsvarer to av fem elever.", "lang": "no"}