{"title": "Colorado var f\u00f8rst ute med legalisering av cannabis. Der har bruken \u00f8kt i alle aldersgrupper, ogs\u00e5 blant barn fra 12 til 17 \u00e5r", "subtitle": "Ser man p\u00e5 hvor mange som har brukt marihuana siste m\u00e5ned, tallene Gerhardsen legger til grunn, har det v\u00e6rt en \u00f8kning i alle aldersgrupper fra 2008-2009 til 2014-2015.", "author": "www.faktisk.no", "date": null, "vclaim_id": "vclaim-id-20595", "url": "https://www.faktisk.no/faktasjekker/ERq/colorado-var-forst-ute-med-legalisering-av-cannabis-der-har-bruken-okt-i-alle-aldersgrupper-ogsa-b", "vclaim": "I et debattinnlegg publisert hos Aftenposten skriver Mina Gerhardsen, generalsekret\u00e6r i Actis - Rusfeltets samarbeidsorgan, om legalisering av marihuana.\n\nGerhardsen bruker den amerikanske delstaten Colorado som eksempel n\u00e5r hun skal argumentere for tittelen p\u00e5 debattinnlegget \u00abLegalisering av cannabis l\u00f8ser ingenting\u00bb, som er et bidrag i den norske legaliseringsdebatten.\n\nEt flertall stemte for lovforslaget om legalisering av marihuana i Colorado 6. november i 2012. Det samme skjedde i Washington 6. november 2012. Begge disse delstatene var alts\u00e5 f\u00f8rst ute med legalisering av marihuana som rusmiddel. I Colorado tr\u00e5dte lovendringen i kraft 10. desember 2012.\n\nForutsetningene for legalisering i den amerikanske delstaten var klare: Bare personer som har fylt 21 \u00e5r kan bruke og/eller oppbevare begrensede mengder med marihuana, det er ulovlig \u00e5 selge marihuana til mindre\u00e5rige, det er ulovlig \u00e5 kj\u00f8re i rusp\u00e5virket tilstand, salg skal foreg\u00e5 p\u00e5 lovlig m\u00e5te og marihuanaavgiften skal fungere p\u00e5 en liknende m\u00e5te som alkoholavgiften.\n\nSalg av marihuana som rusmiddel ble ikke lovlig i Colorado f\u00f8r 1. januar 2014.\n\nN\u00e5r Faktisk.no ber Mina Gerhardsen om dokumentasjon for p\u00e5standen om at Colorado opplever \u00f8kt bruk i alle aldersgrupper, inkludert barn fra 12 til 17 \u00e5r, sender hun lenker til to ulike kilder over e-post:\n\nDen f\u00f8rste kilden er en publikasjon utgitt av anti-legaliseringsalliansen Smart Approaches to Marijuana (SAM). Gerhardsen viser til side fire i \u00abLessons learned after 4 years of marijuana legalization\u00bb. I e-posten til Faktisk.no skriver hun:\n\nPublikasjonen er, som Gerhardsen p\u00e5peker, gjennomg\u00e5tt av forskere fra University of Colorado at Denver, Johnn Hopkins University, Harvard Medical School, Children's Hospital Boston, samt University of Kansas. P\u00e5 den aktuelle siden i publikasjonen, side fire, st\u00e5r det f\u00f8lgende:\n\nI \u00abSAM\u00bb-publikasjonen presenteres ogs\u00e5 to ulike grafer: \u00c9n over bruk i Colorado og Washington, sammenliknet med landsgjennomsnittet, samt \u00e9n over totalbruk blant mindre\u00e5rige mellom 12 og 17 \u00e5r i Colorado, Washington og landsgjennomsnittet. Begge disse fremstillingene tar utgangspunkt i bruk av marihuana i l\u00f8pet av den siste m\u00e5neden. \u00abSAM\u00bb oppgir \u00e5 ha brukt anslag fra \u00abNSDUH\u00bb - \u00abNational Survey on Drug Use and Health\u00bb.\n\nMina Gerhardsen sender ogs\u00e5 lenke til en annen kilde:\n\nPublikasjonen hun viser til er et vedlegg til rapporten \u00abThe Legalization of Marijuana in Colorado: The Impact, Volume 4, September 2016\u00bb. I vedlegget finnes det en liste over de ti delstatene hvor marijuanabruken er mest utbredt blant unge. Blant mindre\u00e5rige mellom 12 og 17 \u00e5r, havner Colorado p\u00e5 f\u00f8rsteplass, med en brukerandel p\u00e5 11,13 prosent.\n\nDatagrunnlaget her er ogs\u00e5 hentet fra \u00abNational Survey on Drug Use and Health\u00bb, denne gangen er tallene fra 2014 og 2015. De \u00e5rlige unders\u00f8kelsene, med tall, er publisert p\u00e5 Samhsa.gov - nettsidene til \u00abSubstance Ause and Mental Health Services Administration\u00bb.\n\nBegge publikasjonene Gerhardsen viser til er alts\u00e5 basert p\u00e5 det samme tallgrunnlaget. I begge publikasjonene er det marihuanabruk siste m\u00e5ned som er lagt til grunn.\n\nTallene fra \u00abNational Survey on Drug Use and Health\u00bb viser b\u00e5de marihuanabruk det siste \u00e5ret og den siste m\u00e5neden fordelt p\u00e5 aldersgruppe og delstat.\n\nSlik ser tallene ut for de ulike aldersgruppene i Colorado, som har brukt marihuana den siste m\u00e5neden:\n\nAndelen som har brukt marihuana i l\u00f8pet av den siste m\u00e5neden har alts\u00e5 \u00f8kt etter at legaliseringen av bruk tr\u00e5dte i kraft 10. desember 2012. Dette gjelder for alle aldersgrupper.\n\nFor \u00e5 se p\u00e5 om endringen i bruk av marijuana den siste m\u00e5neden f\u00f8r og etter legalisering har v\u00e6rt statistisk signifikant, har vi tatt utgangspunkt i p-verdiene som \u00abSubstance Abuse and Mental Health Services Administration\u00bb har publisert.\n\nStore norske leksikon (SNL) definerer p-verdien som \u00absannsynligheten for at funnene eller resultatene i en vitenskapelig studie ved slump skal ha blitt slik de er, dersom nullhypotesen er sann\u00bb.\n\nP-verdier er bare oppgitt for differanser mellom to og to etterf\u00f8lgende \u00e5r, samt for differansen mellom 2008-2009 og 2014-2015. Dersom man skal se p\u00e5 et st\u00f8rre tidsrom, basert p\u00e5 de eksisterende p-verdiene, er man alts\u00e5 n\u00f8dt til \u00e5 legge 2008-2009 vs. 2014-2015 til grunn. Da finner man dette:\n\u2022 I aldersgruppen 12+ har det v\u00e6rt en signifikant \u00f8kning p\u00e5 6,80 prosentpoeng.\n\u2022 I aldersgruppen 12-17 har det v\u00e6rt en ikke-signifikant \u00f8kning p\u00e5 0,96 prosentpoeng.\n\u2022 I aldersgruppen 18+ har det v\u00e6rt en signifikant \u00f8kning p\u00e5 7,40 prosentpoeng.\n\u2022 I aldersgruppen 18-25 har det v\u00e6rt en signifikant \u00f8kning p\u00e5 7,57 prosentpoeng.\n\u2022 I aldersgruppen 26+ har det v\u00e6rt en signifikant \u00f8kning p\u00e5 7,34 prosentpoeng.\n\nKristoffer Herland Hellton, postdoktor i statistikk ved Matematisk institutt ved Universitetet i Oslo og forsker ved Norsk regnesentral, sier f\u00f8lgende om ikke-signifikant \u00f8kning:\n\nAlts\u00e5 vil \u00f8kningen i aldersgruppen 12-17 \u00e5r, som Gerhardsen legger ekstra vekt p\u00e5 i p\u00e5standen sin, kunne skyldes naturlig variasjon eller m\u00e5lefeil.\n\nVi kan ogs\u00e5 se p\u00e5 tallene for de ulike aldersgruppene i Colorado, som har brukt marihuana det siste \u00e5ret:\n\nAndelen som har brukt marihuana i l\u00f8pet av det siste \u00e5ret har ogs\u00e5 \u00f8kt etter legaliseringen tr\u00e5dte i kraft 10. desember 2012. Dette gjelder for alle aldersgrupper, bortsett fra barn mellom 12 og 17 \u00e5r. Her l\u00e5 brukerandelen p\u00e5 18,55 prosent i 2008-2009, mens den l\u00e5 p\u00e5 18,35 prosent i 2014-2015.\n\nFor \u00e5 se p\u00e5 om endringen i bruk av marijuana det siste \u00e5ret f\u00f8r og etter legalisering har v\u00e6rt statistisk signifikant, har vi tatt utgangspunkt i p-verdiene som \u00abSubstance Abuse and Mental Health Services Administration\u00bb har publisert. Ogs\u00e5 her velger vi \u00e5 se p\u00e5 p-verdiene som er oppgitt for differansen mellom 2008-2009 og 2014-2015.\n\u2022 I aldersgruppen 12+ har det v\u00e6rt en signifikant \u00f8kning p\u00e5 7,97 prosentpoeng.\n\u2022 I aldersgruppen 12-17 har det v\u00e6rt en ikke-signifikant nedgang p\u00e5 0,20 prosentpoeng.\n\u2022 I aldersgruppen 18+ har det v\u00e6rt en signifikant \u00f8kning p\u00e5 8,81 prosentpoeng.\n\u2022 I aldersgruppen 18-25 har det v\u00e6rt en signifikant \u00f8kning p\u00e5 6,65 prosentpoeng.\n\u2022 I aldersgruppen 26+ har det v\u00e6rt en signifikant \u00f8kning p\u00e5 9,12 prosentpoeng.\n\nHvis du vil se en fullstendig oversikt over prosentandel som har brukt marihuana siste \u00e5r eller m\u00e5ned i Colorado, fordelt p\u00e5 aldersgruppe og \u00e5r, med p-verdier for differanse, kan du trykke her.\n\nFlere har tipset oss om en Washington Post-artikkel publisert i desember i fjor. Artikkelen omtaler tall som viser en nedgang blant barn mellom 12 og 17 \u00e5r, fra 2013-2014 til 2014-2015. Disse tallene er ogs\u00e5 hentet fra \u00abNational Survey on Drug Use and Health\u00bb, og er tatt med i fremstillingene over.\n\nDersom man ser spesifikt p\u00e5 prosentandelen mellom 12 og 17 \u00e5r som har brukt marihuana, finner man dette:\n\u2022 Andel som har brukt marihuana siste m\u00e5ned: 12,56 prosent i 2013-2014 og 11,13 prosent i 2014-2015. Nedgangen har v\u00e6rt p\u00e5 1,43 prosentpoeng. P-verdien ligger p\u00e5 0,265, noe som vil si at nedgangen er ikke-signifikant.\n\u2022 Andel som har brukt marijuana siste m\u00e5ned: 20,81 prosent i 2013-2014 og 18,35 prosent i 2014-2015. Nedgangen har v\u00e6rt p\u00e5 2,46 prosentpoeng. P-verdien ligger p\u00e5 0,092, og forskjellen mellom disse verdiene regnes som signifikant dersom p-verdien er under 0,10. Her har det alts\u00e5 funnet sted en signifikant nedgang.\n\nEn andel p\u00e5 11,13 prosent for bruk siste m\u00e5ned og 18,35 prosent for bruk siste \u00e5r (i 2014-2015) er likevel h\u00f8yere enn prosentandelen var f\u00f8r legalisering i 2012. Dersom man ser p\u00e5 tallene for 2011-2012, viser de at en prosentandel p\u00e5 10,47 prosent for bruk siste m\u00e5ned, og 17,64 for bruk siste \u00e5r.\n\n6. oktober 2016 publiserte den amerikanske faktasjekktjenesten PolitiFact en faktasjekk. De tok for seg en p\u00e5stand fremmet av en pro-legaliseringsgruppe ved navn \u00abRegulate Marijuana Like Alcohol\u00bb. Gruppa p\u00e5sto f\u00f8lgende:\n\nHer er det alts\u00e5 snakk om \u00abhigh school\u00bb-elever, som normalt omfatter elever som er mellom 14 og 18 \u00e5r gamle. Etter \u00e5 ha sett p\u00e5 tall fra ulike unders\u00f8kelser, som omhandler brukerandelen mellom 2012 og 2015, konkluderte PolitiFact med at p\u00e5standen var \u00abhalvsann\u00bb:\n\nEn av unders\u00f8kelsene det vises til i PolitiFacts faktasjekk, er \u00abHealthy Kids Colorado Survey\u00bb, gjennomf\u00f8rt av etaten for folkehelse og milj\u00f8 i den amerikanske delstaten.\n\nI 2015-rapporten har de blant annet sett p\u00e5 bruk av marijuana blant \u00abhigh school\u00bb-elever. 15 970 tilfeldig valgte \u00abhigh school\u00bb-elever fra 127 ulike skoler og 997 tilfeldig valgte \u00abmiddel school\u00bb-elever fra 30 ulike skoler, deltok i unders\u00f8kelsen. Responsraten blant \u00abhigh school\u00bb-elevene var p\u00e5 46,5 prosent, mens den l\u00e5 p\u00e5 48,1 prosent for \u00abmiddle school\u00bb-elevene. I tillegg deltok 26 andre \u00abhigh schools\u00bb og 69 \u00abmiddel schools\u00bb. If\u00f8lge helsemyndighetene deltok over 40 000 studenter totalt. Tallene fra unders\u00f8kelsen ser slik ut:\n\nHer kan vi ogs\u00e5 se p\u00e5 den samme unders\u00f8kelsen fra 2013. Der s\u00e5 tallene slik ut:\n\nDen siste studien som ble gjort om utbredelse av bruk av marihuana i Colorado, ble publisert i det medisinske tidsskiftet JAMA Pediatrics, som utgis av foreningen \u00abAmerican Medical Association\u00bb, i februar i \u00e5r. Totalt ti forskere st\u00e5r bak studien: Magdalena Cerd\u00e1, Melanie Wall, Tianshu Feng, Katherine M. Keyes, Aaron Sarvet, John Schulenberg, Patrick M. O\u2019Malley, Rosalie Liccardo Pacula, Sandro Gale og Deborah S. Hasin.\n\nI studien har forskerne sett p\u00e5 hvordan utbredelsen av marihuanabruk blant ten\u00e5ringer i Washington og Colorado har endret seg etter legaliseringen av marihuana som rusmiddel. Dataene som er lagt til grunn for studien omfatter 253 902 elever p\u00e5 8., 10. og 12. trinn fra 2010 til 2015, og er hentet inn av \u00abMonitoring the Future\u00bb som er underlagt universitetet i Michigan. Forskerne konkluderte slik:", "lang": "no"}