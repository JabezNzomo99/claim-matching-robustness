{"title": "I cambiamenti climatici hanno causato 20 mila morti in Italia?", "subtitle": "", "author": "pagellapolitica.it", "date": null, "vclaim_id": "vclaim-id-42114", "url": "https://pagellapolitica.it/dichiarazioni/8472/i-cambiamenti-climatici-hanno-causato-20-mila-morti-in-italia", "vclaim": "La fonte del dato (\u00ab19.947 vittime\u00bb) \u00e8 fornita dallo stesso Di Maio nel suo post su Facebook, dove scrive che \u00abquesti dati non ce li siamo inventati noi, ma sono contenuti nel Climate Risk Index\u00bb.\n\nIl Gcri, spiega il sito ufficiale di Germanwatch, \u00abanalizza fino a che punto i Paesi nel mondo sono influenzati dagli impatti negativi legati ad eventi atmosferici (come uragani, inondazioni, ondate di calore, eccetera)\u00bb. Il 4 dicembre 2019 \u00e8 stato pubblicato da Germanwatch il (qui consultabile in inglese), con le elaborazioni relative al 2018 e al ventennio 1999-2018.\n\nCome spiega la ricerca nel suo sommario introduttivo, lo scorso anno i Paesi pi\u00f9 colpiti dai cambiamenti climatici (o meglio, dagli eventi climatici \u00abestremi\u00bb) sono stati il Giappone, le Filippine e la Germania. Se si considerano gli ultimi vent\u2019anni, invece, al primo posto troviamo Porto Rico, seguito dal Myanmar e da Haiti.\n\nIn totale, secondo le elaborazioni di Germanwatch, tra il 1999 e il 2018 sono morte nel mondo circa 495 mila persone, in pi\u00f9 di 12 mila eventi atmosferici estremi. Lo scorso anno, le ondate di caldo sono stato la causa principale di mortalit\u00e0 in questa speciale classifica.\n\nIl contiene negli allegati due tabelle, che, tra i vari indicatori, mostrano come si colloca un Paese in classifica per quanto riguarda sia il numero di vittime totali (nel 2018 e tra il 1999 e il 2018) sia per quelle ogni 100 mila abitanti.\n\nAbbiamo contattato Germanwatch che ci ha confermato la correttezza del dato \u00ab19.847 vittime\u00bb negli ultimi vent\u2019anni. A singoli eventi estremi \u2013 come alluvioni e ondate di caldo o di gelo \u2013 gli autori del rapporto hanno collegato il numero di vittime stimato, utilizzando fonti stampa, studi o documenti governativi. Uno degli eventi pi\u00f9 estremi che ha colpito il nostro Paese \u00e8 stata per esempio l\u2019ondata di caldo del 2003, che secondo il Gcri avrebbe ucciso 70 mila persone in tutta Europa.\n\nI dati che usa Germanwatch nelle sue elaborazioni in realt\u00e0 non sono per\u00f2 raccolti dai ricercatori dell\u2019organizzazione, ma dal database realizzato dalla compagnia di riassicurazione tedesca MunichRe (che in sostanza assicura a sua volta gli assicuratori). In una nota metodologica di marzo 2018, MunichRe ha spiegato che fonti del suo database sono cinque: agenzie stampa e quotidiani, societ\u00e0 di assicurazione, agenzie meteorologiche, studi scientifici e fonti governative, umanitarie e delle Nazioni unite.\n\nAbbiamo contattato i responsabili di questo database, ma ci hanno detto che i singoli dati per Paese (su morti ed eventi atmosferici annessi) non sono pubblici. Bisogna dunque consultare la versione gratuita online del database , che con una mappa interattiva mostra il tasso di mortalit\u00e0 in Italia nel tempo legato ad eventi atmosferici estremi.\n\nL\u2019Italia rientra nella terza categoria: se si escludono i terremoti \u2013 non direttamente collegabili al riscaldamento globale causato dagli esseri umani \u2013 gli eventi idrologici, climatologici e meteorologici avrebbero dunque causato nel nostro Paese, tra il 1999 e il 2018, fino a un massimo di 25 morti ogni milione di abitanti. Su una popolazione di circa 60 milioni di abitanti, si tratta di un massimo di 30 mila morti in 20 anni. Un numero pi\u00f9 alto di quello indicato da Germanwatch, che ha stabilito il totale a 20 mila circa.\n\n\u00ab\u00c8 importante sottolineare che il verificarsi di un singolo evento climatico estremo non pu\u00f2 essere semplicemente attribuito al cambiamento climatico di origine antropica\u00bb, spiega il Gcri. \u00abCiononostante, i cambiamenti climatici sono un crescente e significativo fattore che sta facendo aumentare la probabilit\u00e0 che si verifichino eventi estremi intensi. C\u2019\u00e8 un settore crescente di ricerche che sta studiando come attribuire al riscaldamento globale l\u2019aumento dei rischi legati a eventi climatici estremi\u00bb.\n\nIn parole semplici \u2013 come abbiamo spiegato di recente per quanto riguarda l\u2019acqua alta eccezionale che ha colpito Venezia a novembre 2019 \u2013 \u00e8 scorretto dire che un singolo evento atmosferico estremo \u00e8 causato direttamente (ed esclusivamente) dal riscaldamento globale. Da un lato, la crescita delle temperature \u2013 di cui sono responsabili in parte gli esseri umani \u2013 sta causando e causer\u00e0 nei prossimi anni un aumento della probabilit\u00e0 che si verifichino eventi atmosferici estremi (siano essi piogge o ondate di calore), come ha spiegato anche il rapporto speciale pubblicato nel 2018 dall\u2019 (Ipcc), il principale organismo internazionale delle Nazioni Unite per la valutazione dei cambiamenti climatici.\n\nMa dall\u2019altro, non bisogna dimenticare che l\u2019impatto di eventi legati anche al clima, come le alluvioni e le frane, dipende anche da fattori che non sono causati dall\u2019aumento delle temperature, ma da decisioni umane di altro tipo. Facciamo un esempio concreto. Se un\u2019alluvione causa vittime, con l\u2019esondazione di un fiume che travolge delle abitazioni costruite troppo vicino al letto di un corso d\u2019acqua, la responsabilit\u00e0 di quelle morti non sar\u00e0 tanto del riscaldamento globale (che pu\u00f2 aver contribuito a favorire una maggiore intensit\u00e0 del fenomeno atmosferico) ma delle politiche che hanno permesso che le abitazioni fossero costruite in quel luogo.\n\nIn ogni caso, il rapporto di Germanwatch \u2013 sebbene sia uno dei pi\u00f9 citati in materia \u2013 non ha natura strettamente scientifica. \u00c8 cosa ben diversa, per esempio, dal rapporto che ogni anno viene pubblicato dalla prestigiosa rivista scientifica britannica , intitolato \u201cThe Lancet Countdown on health and climate change\u201d, che quantifica e monitora l\u2019associazione statistica tra riscaldamento globale e salute nel mondo.\n\nAbbiamo verificato e sebbene il numero non sia direttamente contenuto nel rapporto (che comunque non \u00e8 una pubblicazione scientifica), gli autori hanno confermato a Pagella Politica che la cifra \u00e8 corretta ed \u00e8 stata ottenuta a partire da un database di una compagnia di riassicurazione tedesca, che per\u00f2 \u00e8 solo in parte consultabile.\n\nAl di l\u00e0 della singola cifra, per\u00f2, non \u00e8 del tutto corretto da un punto di vista scientifico e metodologico ricondurre queste morti direttamente al riscaldamento globale. In sostanza, le morti in questione \u2013 hanno chiarito anche gli autori del \u2013 non si possono imputare direttamente dai cambiamenti climatici, che stanno comunque aumentando la probabilit\u00e0 che si verifichino eventi climatici sempre pi\u00f9 estremi.\n\nTra gli altri fattori in gioco, ci sono anche quelli che non sono causati dal riscaldamento globale, ma che a loro volta \u2013 sempre a causa delle attivit\u00e0 umane \u2013 contribuiscono all\u2019aumento delle temperature: il consumo del suolo, la deforestazione e l\u2019inquinamento atmosferico. In conclusione, Di Maio d\u00e0 per certi numeri che non sono cos\u00ec solidi: si merita un \u201cN\u00ec\u201d.", "lang": "it"}