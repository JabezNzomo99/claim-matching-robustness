{"title": "Renzi e i deficit degli altri", "subtitle": "", "author": "pagellapolitica.it", "date": null, "vclaim_id": "vclaim-id-8533", "url": "https://pagellapolitica.it/dichiarazioni/6718/renzi-e-i-deficit-degli-altri", "vclaim": "Durante la puntata del 21 ottobre di , il Presidente del Consiglio ha difeso a lungo il rigore nei conti pubblici mantenuto dall\u2019Italia, in particolare contro chi, negli ultimi giorni, ha accusato il governo di aver fatto una manovra \u201cin deficit\u201d. A supporto della sua tesi, Renzi ha portato sul tavolo un paragone con le previsioni del rapporto deficit/Pil in alcuni Paesi europei sottolineando, tra l'altro, che questi violano le regole europee mentre l\u2019Italia no.\n\n\u00c8 un confronto che Renzi ha fatto spesso negli ultimi giorni (anche un mese fa, quando ha comparato la crescita tra i vari Paesi europei): ad esempio il 13 ottobre, citando\n\nMa davvero gli altri Paesi europei sono in cos\u00ec flagrante violazione delle regole di bilancio europee? Renzi si riferisce a un preciso dato macroeconomico, il rapporto tra deficit di bilancio statale - la differenza tra le entrate e le uscite - e il Prodotto Interno Lordo di quel Paese. Fin dai parametri stabiliti dal trattato di Maastricht, firmato nel 1992, \u00e8 una delle misure pi\u00f9 importanti per valutare la stabilit\u00e0 dei conti pubblici dei Paesi europei, che si impegnano a mantenere il rapporto sotto il 3%.\n\nNon \u00e8 chiarissimo se Renzi si riferisca alla situazione attuale - cio\u00e8 al rapporto deficit/Pil nel 2015 - o a quella del prossimo futuro, anche se a senso sarebbe pi\u00f9 logico che parlasse della seconda, visto che sta difendendo la Legge di Stabilit\u00e0 presentata dal suo governo. Vediamo che cosa dicono i numeri per entrambi gli anni.\n\nLa Spagna, secondo i per il 2016 (l\u2019equivalente della nostra Legge di Stabilit\u00e0) presentati ad agosto e approvati definitivamente dal parlamento il 20 ottobre, prevede di scendere sotto il 3% proprio il prossimo anno, con un rapporto deficit/Pil al 2,8%. Il governo francese, secondo il (PLF) 2016 pubblicato il 30 settembre, punta ad abbassare il rapporto al 3,3% per il 2016 e quello britannico, nel suo per il 2015-2016 presentato a luglio, al 3,7%. Insomma, per il 2016 i confronti di Renzi non stanno in piedi dal punto di vista numerico, anche se \u00e8 vero che nessuno dei Paesi citati rispetta oggi la soglia del 3%.\n\nVediamo ora le stime della Commissione Europea per il 2015 (nel grafico in alto, la barra azzurra). Neppure in questo confronto la Spagna (4,5%) \u201cfa il doppio di noi\u201d; ma anche in questo caso la Francia \u00e8 generosamente sopra il 3% (3,8%) e il Regno Unito (4,5%) \u00e8 gi\u00e0 pi\u00f9 vicino al 5% segnalato da Renzi.\n\nIn conclusione: Renzi ha ragione nella sostanza quando sostiene che l\u2019Italia ha rispettato il limite del 3% negli ultimi anni mentre molti altri Paesi non l\u2019hanno fatto (n\u00e9 progettano di farlo, con l\u2019unica eccezione della Spagna per il 2016). Ma quando cita le cifre concrete, come fa nella dichiarazione oggetto del fact-checking, dipinge una situazione che non si verifica per la Spagna, \u00e8 perfino generosa con la Francia e ci va vicino per il Regno Unito. La sentenza \u00e8 difficile ma cos\u00ec com\u2019\u00e8 non si pu\u00f2 andare oltre un \u201cN\u00ec\u201d.", "lang": "it"}