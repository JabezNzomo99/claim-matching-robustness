{"title": "S\u00ec, le borse in medicina sono aumentate (ma la carenza di medici resta)", "subtitle": "", "author": "pagellapolitica.it", "date": null, "vclaim_id": "vclaim-id-25470", "url": "https://pagellapolitica.it/dichiarazioni/8357/si-le-borse-in-medicina-sono-aumentate-ma-la-carenza-di-medici-resta", "vclaim": "Ma \u00e8 davvero cos\u00ec? Abbiamo verificato e i numeri danno ragione a Giulia Grillo: l\u2019aumento voluto dal governo Conte \u00e8 molto pi\u00f9 consistente di quanto le borse erano aumentate negli ultimi anni. Le parole del ministro lasciano per\u00f2 qualche spazio anche a una interpretazione diversa, e cio\u00e8 che in sostanza le borse siano nel complesso pi\u00f9 che raddoppiate (e questo non \u00e8 vero). Vediamo le cose pi\u00f9 nel dettaglio.\n\nL\u20198 luglio 2019, un comunicato del Ministero dell\u2019Universit\u00e0 e della Ricerca ha riassunto le principali novit\u00e0 introdotte con il decreto ministeriale n. 617. Questo comunicato ha messo a confronto quanto previsto dal governo Conte e quanto in vigore con il bando precedente.\n\nLo scorso anno le borse di studio statali erano state 6.200, a cui si aggiungevano di 640 posti finanziati con fondi regionali e di 94 supportati da enti pubblici/privati. In totale, quindi, per l\u2019anno accademico 2017/2018 erano state messe a disposizione 6.934 borse di studio.\n\nInfine, per l\u2019anno accademico 2015/2016 (con il dm 313 del 20 maggio 2016) era stato stabilito che le borse di studio finanziate dallo Stato fossero 6.133, quelle regionali 529 e quelle garantite da enti pubblici o privati 63. In totale, quindi, 6.725.\n\nGrillo ha ragione: per l\u2019anno accademico 2018/2019 le borse di studio finanziate dallo Stato \u2013 e quindi rivendicabili dalla ministra \u2013 sono aumentate \u00abdi pi\u00f9 del doppio degli ultimi tre anni\u00bb. I posti disponibili sono aumentati di 1.800 unit\u00e0, mentre negli ultimi tre anni l\u2019aumento massimo non aveva neppure raggiunto le 100 unit\u00e0.\n\nTra l\u2019anno accademico 2016/2017 e il successivo, le borse di studio statali erano aumentate di 95 unit\u00e0. Andando a ritroso, tra il 2015/2016 e il 2016/2017 le borse di studio erano addirittura diminuite di 28 unit\u00e0 invece che aumentare.\n\nL\u2019aumento si \u00e8 verificato anche se si guarda al numero totale delle borse di studio stanziate che, complessivamente, sono aumentate di 1.942 unit\u00e0 rispetto a quanto previsto per lo scorso anno accademico. Guardando, anche in questo caso, agli anni precedenti, notiamo un aumento di 259 unit\u00e0 tra l\u2019anno accademico 2016/2017 e il 2017/2018 e un calo di 50 unit\u00e0 tra il 2015/2016 e l\u2019anno successivo.\n\nSecondo Guicciardi, il rapporto tra medici specializzandi e posti disponibili \u00e8 decisamente squilibrato, tanto che lo scorso anno a fronte di circa 6.900 posti si sono presentati 16.000 candidati.\n\nIl problema principale \u00e8 che oggi in Italia \u2013 come ha ricostruito a dicembre 2018 il \u2013 c\u2019\u00e8 un vero e proprio imbuto formativo: sono troppo pochi i giovani medici formati dalle universit\u00e0 rispetto ai colleghi pi\u00f9 anziani vicini alla pensione. Succede, quindi, che c\u2019\u00e8 un alto numero di iscritti a medicina, con pochi posti per gli specializzandi e molti medici che, in prossimit\u00e0 della pensione, dovranno essere a breve sostituiti.\n\n\u00c8 vero: per l\u2019anno accademico 2018/2019, le borse di studio finanziate con fondi statali sono cresciute di 1.800 unit\u00e0 previste dal governo, ben 19 volte in pi\u00f9 rispetto all\u2019anno scorso. Nei tre anni precedenti si era assistito a un aumento di 95 unit\u00e0 tra l\u2019anno accademico 2016/2017 e l\u2019anno accademico 2017/2018, e a un calo di 28 unit\u00e0 tra il 2015/2016 e il 2016/2017.\n\n[1] Gli anni accademici cominciano il 1\u00b0 novembre di un anno e si concludono il 31 ottobre dell\u2019anno successivo. Si parla quindi di borse di studio da assegnare per l\u2019anno accademico 2018/2019 solo perch\u00e9 la distribuzione avverr\u00e0 entro l\u2019inizio dell\u2019anno accademico successivo (2019/2020) per il quale saranno valide.", "lang": "it"}