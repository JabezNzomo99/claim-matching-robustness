{"title": "L\u2019aumento dell\u2019Iva costerebbe circa 600 euro alle famiglie", "subtitle": "", "author": "pagellapolitica.it", "date": null, "vclaim_id": "vclaim-id-19323", "url": "https://pagellapolitica.it/dichiarazioni/8369/laumento-delliva-costerebbe-circa-600-euro-alle-famiglie", "vclaim": "L\u2019aumento dell\u2019Iva \u00e8 previsto dalla legge di Bilancio per il 2019. Qui si stabilisce che, per garantire l\u2019equilibrio dei conti pubblici italiani tra entrate e uscite, l\u2019Iva ordinaria salga dal 22 per cento attuale al 25,2 per cento il prossimo anno (e al 26,5 per cento nel 2021) e l\u2019Iva agevolata dal 10 per cento al 13 per cento nel 2020.\n\nI rincari varieranno in base alla composizione del nucleo familiare e alla spesa mensile. Secondo i calcoli del quotidiano di Confindustria, una persona sola con un\u2019et\u00e0 compresa tra i 18 e i 34 anni (con una spesa media mensile di 1.492 euro) avr\u00e0 un costo in pi\u00f9 all\u2019anno di 428 euro, mentre i pi\u00f9 \u201ccolpiti\u201d saranno le coppie con due figli. Per loro, il rincaro annuo sar\u00e0 di 756 euro (su una spesa media di 2.763 euro).\n\nAd aprile 2019, il Codacons (un\u2019associazione di tutela dell\u2019ambiente e dei consumatori) ha pubblicato un comunicato stampa in cui ha fornito una serie di esempi dei possibili rincari che avr\u00e0 l\u2019Iva considerando anche il 2021.\n\nQuesta stima (oltre il doppio di quella fatta da ) \u00e8 riferita per\u00f2 al 2021, quando l\u2019Iva sar\u00e0 aumentata fino al 26,5 per cento. E presuppone che il livello dei consumi resti invariato.\n\nAd oggi, \u00e8 impossibile sapere con certezza quali saranno gli effetti dei rincari sull\u2019Iva, ma alcune stime dicono che Di Maio ha quasi ragione.", "lang": "it"}