{"title": "Pil pro capite e Pil assoluto: com'\u00e8 messa veramente l'Italia?", "subtitle": "L'ex presidente del Friuli (e candidato alle Politiche per il Pd) Riccardo Illy\u00a0ha citato il prodotto interno lordo pro capite per affermare \"che non \u00e8 vero che l\u2019economia italiana \u00e8 cresciuta meno degli altri Paesi\". Abbiamo verificato", "author": "www.agi.it", "date": "2018-02-21T06:43+0100", "vclaim_id": "vclaim-id-3216", "url": "https://www.agi.it/fact-checking/pil_pro_capite_crescita_reale_illy-3525175/news/2018-02-21/", "vclaim": "Ospite di Otto e Mezzo su La7, l\u2019ex presidente della Regione Friuli-Venezia-Giulia e ora candidato del Pd alle prossime elezioni Riccardo Illy ha dichiarato (min. -10.45) il 19 febbraio: \u201cNon \u00e8 vero che l\u2019economia italiana \u00e8 cresciuta meno degli altri Paesi se noi guardiamo all\u2019aspetto del pro capite. Il Prodotto interno lordo pro capite italiano lo scorso anno \u00e8 cresciuto pi\u00f9 di quello americano, di quello inglese, di quello francese, di quello tedesco. In termini assoluti gli altri sono cresciuti di pi\u00f9 ma perch\u00e9 la loro popolazione \u00e8 cresciuta\".\n\nI dati a cui, probabilmente, attinge Illy provengono da un report di recente pubblicazione dell\u2019Ocse. Lo scorso 7 febbraio l\u2019Organizzazione per la cooperazione e lo sviluppo economico ha infatti diffuso i dati sull\u2019andamento del Pil pro capite e del reddito familiare pro capite in termini reali nei \u201cSette Grandi\u201d, le principali economie tra i membri dell\u2019Ocse (Usa, Regno Unito, Germania, Francia, Italia, Giappone e Canada).\n\nLa Germania si ferma al 3%, e dietro seguono la Francia (2,7%), il Regno Unito (2,6%) e gli Usa (2,6%). La media delle \u201cSette Grandi\u201d \u00e8 del 2,9%.\n\nMa se prendiamo in considerazione il 2017, per cui l\u2019Ocse riporta i dati dei primi tre trimestri - \u201clo scorso anno\u201d di cui parla Illy - il risultato cambia e la sua frase non \u00e8 pi\u00f9 vera: l\u2019Italia vede la crescita del proprio Pil pro capite arrivare all\u20191,4%, come la Francia e meno della Germania (1,7%). Restano dietro invece Usa (1,3%) e Regno Unito (0,6%).\n\nDunque Illy \u00e8 impreciso: nel 2017, stando ai dati che arrivano a settembre dello scorso anno, il Pil pro capite italiano \u00e8 cresciuto in effetti pi\u00f9 di quello americano e di quello britannico, ma tanto quanto quello francese e meno di quello tedesco.\n\nIlly ha ragione anche nel dato demografico che ricorda: l\u2019Italia ha qui una notevole eccezione. La popolazione italiana secondo l\u2019Istat \u00e8 passata, dal 1\u00b0 gennaio 2016 al 1\u00b0 gennaio 2017, da 60.665.551 a 60.589.445: c\u2019\u00e8 stata quindi una perdita netta di residenti - seppur piccola - quantificata in 76.106 persone (-0,12%).\n\nQuindi \u00e8 vero che la popolazione degli altri Stati menzionati da Illy sia cresciuta, mentre quella italiana \u00e8 leggermente diminuita.\n\nMa qual \u00e8 il collegamento tra popolazione e crescita economica? Fin dai tempi di Thomas Malthus, quasi tre secoli fa, si discute se la crescita della popolazione sia un fattore positivo o negativo per la crescita economica. Secondo Malthus la risposta era negativa, perch\u00e9 aumentando la popolazione la quantit\u00e0 di risorse pro capite sarebbe conseguentemente diminuita.\n\nRiccardo Illy \u00e8 impreciso per quanto riguarda la crescita del Pil pro capite dell\u2019Italia nell\u2019ultimo anno: facciamo s\u00ec meglio di Regno Unito e Usa, ma siamo alla pari con la Francia e dietro la Germania.\n\nMa dare per scontato, come fa Illy, che ci sia un legame diretto tra crescita economica e demografica \u00e8 una semplificazione. La questione \u00e8 molto complessa e molto dipende da \u201cin che modo\u201d aumenti la popolazione: per invecchiamento, per aumento delle nascite o per immigrazione (e di che tipo).\n\n\"Il Prodotto interno lordo pro-capite italiano lo scorso anno \u00e8 cresciuto pi\u00f9 di quello americano, di quello inglese, di quello francese, di quello tedesco\" dichiara Riccardo Illy. \"La fonte da me utilizzata e' un articolo del quotidiano Il Sole 24 Ore del 31 dicembre scorso a firma del Professor Marco Fortis, che cita dati della Commissione Europea. In base a quei dati, confermo quindi che non e' vero che l'economia italiana e' cresciuta meno degli altri Paesi se noi guardiamo all'aspetto del pro-capite\".", "lang": "it"}