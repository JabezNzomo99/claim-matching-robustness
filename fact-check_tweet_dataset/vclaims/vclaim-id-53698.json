{"title": "Salvini ha la memoria corta sulla lotteria degli scontrini", "subtitle": "", "author": "pagellapolitica.it", "date": null, "vclaim_id": "vclaim-id-53698", "url": "https://pagellapolitica.it/dichiarazioni/8420/salvini-ha-la-memoria-corta-sulla-lotteria-degli-scontrini", "vclaim": "\u00abPer Salvini \u201cla lotteria degli scontrini \u00e8 una boiata pazzesca\u201d. Peccato per\u00f2 che era un\u2019idea anche della Lega, ma si sa lui ha la memoria corta\u00bb\n\nMa \u00e8 davvero cos\u00ec? Abbiamo verificato e Morani ha ragione.\n\nLa lotteria degli scontrini non \u00e8 una novit\u00e0 dell\u2019esecutivo Pd-M5s. Questa misura \u00e8 stata infatti introdotta dal governo Gentiloni con la legge di Bilancio per il 2017: doveva gi\u00e0 entrare in vigore dal 1\u00b0 gennaio 2018, ma \u00e8 stata rinviata pi\u00f9 volte.\n\nIl motivo di un primo rinvio, avvenuto a fine 2017 con lo stesso governo Gentiloni, era stato giustificato con il fatto che per permettere il corretto funzionamento della lotteria sono necessari degli accorgimenti tecnici. L\u2019unico modo per rendere praticabile il gioco a premi, infatti, \u00e8 lo scontrino elettronico, che grazie a registratori di cassa telematici permette ai commercianti di trasmettere quotidianamente i dati direttamente al fisco (da qui il riferimento della Nadef agli \u00abesercenti che effettuano la trasmissione telematica dei corrispettivi\u00bb).\n\nCome abbiamo verificato in passato con il nostro progetto Traccia il Governo, Lega e M5s hanno preso alcuni provvedimenti sul tema della lotteria degli scontrini.\n\nL\u2019ultimo rinvio dell\u2019iniziativa \u2013 all\u2019attuale data del 1\u00b0 gennaio 2020 \u2013 \u00e8 infatti arrivato a ottobre 2018 con il cosiddetto \u201cdecreto Fiscale\u201d (art. 18), \u00abfacendo rinvio \u2013 spiega un dossier del Senato \u2013 ad un provvedimento del direttore dell\u2019Agenzia delle dogane e dei monopoli, d\u2019intesa con l\u2019Agenzia delle entrate (...) per la disciplina delle modalit\u00e0 tecniche relative alle operazioni di estrazione, dell'entit\u00e0 e del numero dei premi messi a disposizione\u00bb.\n\nDunque, la Lega al governo \u2013 con Salvini vicepresidente del Consiglio \u2013 aveva posticipato l\u2019avvio della lotteria, senza cancellarla. Anzi, con il \u201cdecreto Crescita\u201d il governo giallo-verde ha pure rivisto un dettaglio della disciplina stabilito dal precedente governo: sono state ulteriormente aumentate le chance di vittoria per chi paga con carte o altri strumenti elettronici rispetto a chi paga in contanti.\n\nIl 25 settembre, sulla sua pagina Facebook, Bitonci ha commentato l\u2019avvio della lotteria, dicendo che \u00abgi\u00e0 nel 2011 presentai, come parlamentare, una proposta di legge\u00bb simile e che \u00abcon gli interventi nel \u201cdecreto Fiscale e nel \u201cdecreto Crescita\u201d la lotteria sugli scontrini fiscali \u00e8 gi\u00e0 legge e partir\u00e0 dal primo gennaio prossimo. Forse \u2013 ha aggiunto l'esponente leghista \u2013 a Conte \u00e8 fuggito tutto ci\u00f2 perch\u00e9 mentre approvavamo i provvedimenti lui era impegnato con Merkel e Macron a studiare le misure anti-Salvini\u00bb.\n\nAll\u2019epoca, ricordiamo che Salvini era eurodeputato e non ancora segretario della Lega Nord (lo sarebbe diventato quasi due anni dopo, a dicembre 2013).\n\n\u00c8 vero: nel 2011, Bitonci e altri 15 deputati della Lega presentarono una proposta di legge per introdurre una lotteria degli scontrini. Questa misura, introdotta dal governo Gentiloni ma pi\u00f9 volte rinviata, \u00e8 stata poi confermata quando Salvini era al governo, semplicemente posticipandone l\u2019entrata in vigore al 1\u00b0 gennaio 2020.", "lang": "it"}