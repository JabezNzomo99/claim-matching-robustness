{"title": "No, gli sbarchi a settembre non sono tornati \u00aballe stelle\u00bb", "subtitle": "", "author": "pagellapolitica.it", "date": null, "vclaim_id": "vclaim-id-31991", "url": "https://pagellapolitica.it/dichiarazioni/8399/no-gli-sbarchi-a-settembre-non-sono-tornati-alle-stelle", "vclaim": "Secondo i dati del Viminale, aggiornati al 26 settembre 2019, nell\u2019ultimo mese sono sbarcati in Italia 1.908 migranti. Dunque 1.908 \u00e8 la cifra a cui la deputata Latini fa riferimento quando afferma che i numeri degli ingressi in Italia sono \u00abtornati alle stelle\u00bb.\n\nAd esempio a giugno 2017 sono sbarcate 23.526 persone, a luglio del 2016 ne sono arrivate 23.552, a ottobre 2016, mese record finora, sono giunte in Italia via mare 27.384 persone.\n\n\u00c8 per\u00f2 vero che la cifra registrata a settembre 2019 sia la pi\u00f9 alta da luglio 2018 (quando gli sbarchi erano stati 1.969).\n\nGuardando ai numeri, si pu\u00f2 notare come le 1.908 persone sbarcate a settembre 2019 rappresentino la cifra pi\u00f9 alta che si sia avuta da luglio 2018 (escluso). Ciononostante, affermare che i numeri registrati dopo l\u2019insediamento del governo giallo-rosso sono schizzati \u00aballe stelle\u00bb \u00e8 senz\u2019altro un\u2019esagerazione.", "lang": "it"}