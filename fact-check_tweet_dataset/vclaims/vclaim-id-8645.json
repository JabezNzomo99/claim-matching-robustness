{"title": "Nei, MDG feilinformerer ikke grovt om luftkvaliteten i Oslo", "subtitle": "Oslo-lufta har overskredet forurensningsforskriftens grenseverdier hvert \u00e5r siden 2010.", "author": "www.faktisk.no", "date": null, "vclaim_id": "vclaim-id-8645", "url": "https://www.faktisk.no/faktasjekker/gDo/nei-mdg-feilinformerer-ikke-grovt-om-luftkvaliteten-i-oslo", "vclaim": "18. september publiserte det ferske nettstedet \u00abNyhetsavisen ja til bilen i Oslo\u00bb en med tittelen \u00abMDG feilinformerer grovt om luftkvaliteten i Oslo\u00bb.\n\nI artikkelen vises det til et leserinnlegg i Dagsavisen av styremedlem Miriam Einangshaug i MDG Gamle Oslo. I leserinnlegget skriver lokalpolitikeren blant annet:\n\nDette bestrides i artikkelen. Der st\u00e5r det blant annet at den ovennevnte p\u00e5standen \u00aber en grov feil\u00bb, og den karakteriseres som sterk feilinformasjon i sakens tittel.\n\nDet er dette vi skal unders\u00f8ke i denne i faktasjekken. Stemmer det at det er \u00abgrov feilinformasjon\u00bb \u00e5 hevde at Oslo-lufta har overskredet grenseverdiene hvert \u00e5r siden 2010?\n\nFaktisk.no har v\u00e6rt i kontakt med Jarle Aab\u00f8, som er mannen bak nettstedet. Han har ikke oppgitt noen annen dokumentasjon enn det som fremkommer i artikkelen.\n\nI artikkelen vises det til flere tabeller med m\u00e5linger av luftkvalitet. Disse er hentet fra nettstedet Luftkvalitet.info, som driftes av Norsk Institutt for Luftforskning (NILU) p\u00e5 vegne av Milj\u00f8direktoratet, Statens Vegvesen og NILU.\n\nI de fleste tabellene det vises til, er \u00e5rsmiddelverdien innenfor grenseverdien. Dette gjelder blant annet svevest\u00f8v (PM 10 og PM 2,5). Innlegget viser ogs\u00e5 til \u00e5rsmiddelniv\u00e5et av nitrogendioksid (NO\u2082).\n\nBasert p\u00e5 tabellen som er gjengitt i artikkelen, kan det se ut som at \u00e5rsmiddelverdien har oversteget den juridiske grensen ved minst ett m\u00e5lepunkt hvert \u00e5r.\n\nEn lignende tabell fra Oslo kommunes \u00e5rsrapport om luftkvalitet viser tydeligere at grenseverdiene har blitt overskredet samtlige \u00e5r, ved minst ett m\u00e5lepunkt. I 2017 gjaldt dette kun for m\u00e5lepunktene ved Hjortnes og Bygd\u00f8y all\u00e9. Denne grenseverdien er satt til 40 mikrogram per kubikkmeter (\u03bcg/m3).\n\nDet fremkommer av rapporten til Oslo kommune at det er blitt mindre luftforurensning de siste \u00e5rene. Dette har ogs\u00e5 Faktisk.no konkludert med i en tidligere faktasjekk:\n\nN\u00e5r det gjelder NO\u2082 skriver Oslo kommune f\u00f8lgende i sammendraget av rapporten (v\u00e5r utheving):\n\nSom man kan lese ut fra tabellen nettstedet selv refererer til, og som det fremkommer i rapporten om luftkvalitet, har grenseverdiene for NO\u2082 blitt overskredet hvert \u00e5r siden 2010.\n\nDet er derfor helt feil \u00e5 hevde at Miriam Einangshaug feilinformerer grovt, n\u00e5r hun p\u00e5peker dette.", "lang": "no"}