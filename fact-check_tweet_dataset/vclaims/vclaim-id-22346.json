{"title": "Jo, unge mener det er viktig \u00e5 bo i et demokrati", "subtitle": "At f\u00e6rre i den yngre generasjonen enn i den eldre svarer 10, betyr ikke at unge ikke mener at demokrati er viktig.", "author": "www.faktisk.no", "date": null, "vclaim_id": "vclaim-id-22346", "url": "https://www.faktisk.no/faktasjekker/vjR/jo-unge-mener-det-er-viktig-a-bo-i-et-demokrati", "vclaim": "B\u00e5de politikere, lobbyister og n\u00e6ringslivstopper var godt representert p\u00e5 Arendalsuka i midten av august for \u00e5 diskutere samfunnets realiteter og fremtidsutsikter. N\u00e6ringslivets Hovedorganisasjon (NHO) var ikke noe unntak.\n\nTorsdag 16. august kunne fungerende NHO-sjef Ole Erik Almlid fortelle den oppsiktsvekkende nyheten om at unge ikke mener det er viktig \u00e5 bo i et demokrati.\n\nAlmlid fikk god plass p\u00e5 VG.nos forside, med saken \u00abBekymret etter sjokkrapport: \u2013 Unge mener det ikke er viktig \u00e5 bo i et demokrati\u00bb. I ingressen heter det:\n\nArtikkelen omhandler N\u00e6ringslivets perspektivmelding 2018, som NHO presenterte under Arendalsuka. If\u00f8lge VG er \u00abde oppsiktsvekkende tallene\u00bb omtalt i perspektivmeldingen, og hentet fra den internasjonale sp\u00f8rreunders\u00f8kelsen (WVS), som omfatter 60 land og totalt 85 000 spurte i siste gjennomf\u00f8rte unders\u00f8kelse som p\u00e5gikk fra 2010 til 2014.\n\nNorge var ikke med i den siste unders\u00f8kelsen som ble gjennomf\u00f8rt. NHO har laget sin egen sp\u00f8rreunders\u00f8kelse, hvor de har spurt nordmenn om hvor viktig de mener det er \u00e5 bo i et land som er demokratisk styrt. If\u00f8lge NHO viser deres unders\u00f8kelse samme trend som resultatene fra WVS. VG skriver:\n\nDette h\u00f8res unektelig sjokkerende ut, men kan det stemme?\n\nI denne faktasjekken skal vi se n\u00e6rmere p\u00e5 p\u00e5standen i VGs tittel om at unge mener det ikke er viktig \u00e5 bo i et demokrati.\n\nDet er i utgangspunktet NHO som st\u00e5r bak budskapet, men VG videreformidlet det som et faktum uten \u00e5 ta forbehold.\n\nFaktisk.no kontakter NHO og sp\u00f8r om Almlid er riktig sitert i VGs artikkel, og om NHO i s\u00e5 fall kan dokumentere p\u00e5standene om at \u00abunge mener det ikke er viktig \u00e5 bo i et demokrati\u00bb, og at \u00abet flertall blant unge i Europa og verden ikke lenger synes det er essensielt \u00e5 bo i et demokrati\u00bb.\n\nPeter Markovski, kommunikasjonsdirekt\u00f8r i NHO, bekrefter raskt at Almlid er riktig sitert i saken. Imidlertid er Markovski tydelig p\u00e5 at tittelen og ingressen er VGs egen ordlyd:\n\n\u2013 Vi st\u00e5r inne for sitatene i VG, og overskriften er i v\u00e5re \u00f8yne journalistisk innenfor, som en sammenstilling av meningsinnholdet. Selv om vi alts\u00e5 ikke er direkte sitert p\u00e5 for eksempel \u00absjokkrapport\u00bb eller ordet \u00abviktig\u00bb, skriver Markovski i en e-post til Faktisk.no.\n\u2022 Nettsiden til World Values Survey (WVS). WVS er ogs\u00e5 oppgitt som kilde i VGs artikkel og i NHOs perspektivmelding. Nettsiden inneholder rapporter og r\u00e5data fra resultatene i unders\u00f8kelsene som er gjennomf\u00f8rt, men har ingen ferdige sammenstillinger som viser at unge mener det ikke er viktig \u00e5 bo i et demokrati, eller at et flertall blant unge i Europa og verden ikke lenger synes det er essensielt \u00e5 bo i et demokrati. P\u00e5standene er alts\u00e5 tolkninger av resultatene.\n\u2022 En artikkel i New York Times fra 2016. Artikkelen handler om to forskere, Yascha Mounk fra Harvard og Roberto Stefan Foa fra University of Melbourne (n\u00e5 tilknyttet Harvard), som mener at demokratier ikke n\u00f8dvendigvis er s\u00e5 bestandige som folk kan tro. I artikkelen presenteres blant annet data fra WVS.\n\u2022 To forskningsartikler publisert i \u00abJournal of Democracy\u00bb i juli 2016 og januar 2017, skrevet av Mounk og Foa.\n\nDet er i utgangspunktet NHO som st\u00e5r bak p\u00e5standen, men VG har i artikkelen sin videreformidlet p\u00e5standen som et faktum uten \u00e5 ta forbehold. Faktisk.no tar derfor ogs\u00e5 kontakt med VG for \u00e5 ettersp\u00f8rre dokumentasjon.\n\nVG viser til NHO som kilde for uttalelsen om at unge mener det ikke er viktig \u00e5 bo i et demokrati. Journalist Bj\u00f8rn Haugan skriver i en e-post til Faktisk.no at tittelen er basert p\u00e5 meningsm\u00e5lingen som NHO laget for Norge.\n\nNHOs norske tall stammer fra en unders\u00f8kelse Ipsos nylig gjennomf\u00f8rte for NHO. Tallene presenteres av VG, og er ikke en del av NHOs perspektivmelding. Ipsos gjennomf\u00f8rte unders\u00f8kelsen i form av webintervjuer i uke 27 og 28. 1262 personer fra et landsrepresentativt utvalg av Norges befolkning p\u00e5 18 \u00e5r og over deltok.\n\nDeltagerne fikk sp\u00f8rsm\u00e5let \u00abHvor viktig er det for deg \u00e5 bo i et land som er demokratisk styrt?\u00bb, og ble bedt om \u00e5 svare p\u00e5 en skala fra 1-10, der bare verdiene 10 og 1 var navngitt. Resultatene er vektet p\u00e5 kj\u00f8nn, alder og geografi.\n\nDet er disse tallene som gj\u00f8r at VG trekker f\u00f8lgende konklusjon:\n\nFor at en person skal regnes blant dem som mener at demokrati er viktig, m\u00e5 han eller hun ha svart 10 p\u00e5 skalaen fra 1-10. Hvis man har svart 9, blir man ikke talt med.\n\nFaktisk.no har f\u00e5tt tilsendt svarfordelingen i de ulike aldersgruppene av NHO. Den ser slik ut:\n\nWVS er et internasjonalt forskningsprosjekt som er gjennomf\u00f8rt totalt seks ganger mellom 1981 og 2014. Det jobbes n\u00e5 med unders\u00f8kelse nummer syv \u2013 Wave 7, hvor feltarbeidet skal v\u00e6re ferdig i desember 2019.\n\nI arbeidet med denne faktasjekken har Faktisk.no f\u00e5tt hjelp av assisterende forskningssjef Anders L\u00f8land og forsker Fredrik Lohne Aanes ved Norsk Regnesentral til \u00e5 analysere tall fra WVS.\n\nNorge var senest med i Wave 5, gjennomf\u00f8rt i 2007. Wave 5 og Wave 6 er unders\u00f8kelsene VG har tatt for seg i sin artikkel.\n\nI b\u00e5de Wave 5 og 6 ble respondentene bedt om \u00e5 ta stilling til et sp\u00f8rsm\u00e5l om viktigheten av demokrati, og rangere svaret p\u00e5 en skala fra 1 til 10.\n\nI WVSs skala er bare verdi 1 og 10 navngitt. Det betyr at vi ikke vet hvordan respondentene har oppfattet verdiene 2 til 9, men dersom 10 er \u00absv\u00e6rt viktig\u00bb kan man tenke seg at 9 kan bety \u00abmeget viktig\u00bb og 8 \u00abviktig\u00bb.\n\nI artikkelen presenterer VG grafer over \u00abprosentandel som synes det er 'essensielt' \u00e5 bo i et demokrati\u00bb etter f\u00f8deti\u00e5r basert p\u00e5 Storbritannias, USAs, Kinas og Russland svar i WVS.\n\nOrdet \u00abessensielt\u00bb er ikke et svaralternativ i WVS, men finnes brukt i en tilsvarende graf i NHOs perspektivmelding. I NHOs graf blir b\u00e5de World Values Survey og NHO oppgitt som kilde. NHO skriver:\n\nI WVS er heller ikke \u00abja\u00bb et svaralternativ. Sp\u00f8rsm\u00e5let m\u00e5 besvares med en verdi fra 1 til 10.\n\nVG og NHO har bare tatt for seg andelen som svarer 10 \u2013 \u00ababsolutely important\u00bb/\u00absv\u00e6rt viktig\u00bb p\u00e5 sp\u00f8rsm\u00e5let \u00abhvor viktig er det for deg \u00e5 leve i et land som er demokratisk styrt?\u00bb.\n\nI VGs graf er ogs\u00e5 EU tatt med. EU er ikke en egen geografisk inndeling i WVS. NHO oppgir at EU-tallene er hentet fra den f\u00f8rste forskningsartikkelen til Harvard-forskerne Foa og Mounk.\n\nDet er riktig at Foa og Mounk har laget en Europa-graf basert p\u00e5 \u00abdata fra EU-medlemsland\u00bb og at de har oppgitt WVS 5 og 6 som kilde.\n\nTotalt 12 EU-land har imidlertid aldri deltatt i WVS, og grafen kan derfor ikke vise data for hele EU.\n\nFaktisk.no har snakket med Carl Henrik Knutsen, professor ved Institutt for statsvitenskap ved Universitetet i Oslo, som har jobbet mye med forst\u00e5else av demokrati.\n\n\u2013 Jeg synes det er helt riktig \u00e5 flagge en slik problemstilling, men det er veldig mange usikkerhetsmomenter og andre aspekter man er n\u00f8dt til \u00e5 se p\u00e5 f\u00f8r man konkluderer slik det er gjort her, sier Knutsen.\n\nKnutsen forteller at folk bruker skalaer veldig ulikt, noe som f\u00f8rer til et problem han kaller for m\u00e5leekvivalens:\n\n\u2013 Betyr min tier det samme som din tier? Her kan det v\u00e6re individuelle forskjeller innad i samme aldersgruppe, men ogs\u00e5 generasjonsforskjeller i skalabruk. Unge kan for eksempel v\u00e6re flinkere til \u00e5 bruke deler av skalaen enn andre, sier Knutsen.\n\nKnutsen sier han pleier \u00e5 illustrere problemet slik:\n\n\u2013 Tenk at du har en jente og en gutt som opplever ting ulikt. For ham er ting som regel \u00abhelt forferdelig\u00bb eller \u00abhelt str\u00e5lende\u00bb. For henne er ting som regel \u00abhelt greit\u00bb. I en slik unders\u00f8kelse vil han sannsynligvis bruke ytterpunktene i skalaen i st\u00f8rre grad enn jenta, som sannsynligvis vil bruke verdier mer mot midten.\n\nAt en respondent svarer 8 p\u00e5 sp\u00f8rsm\u00e5l om viktigheten av demokrati, trenger alts\u00e5 ikke v\u00e6re negativt dersom personen har svart for eksempel 4 p\u00e5 de andre sp\u00f8rsm\u00e5lene. Da vil viktigheten av demokrati v\u00e6re st\u00f8rre enn hos en som svarer 9 p\u00e5 sp\u00f8rsm\u00e5let om viktigheten av demokrati, og 10 p\u00e5 alt annet.\n\nFaktisk.no har ogs\u00e5 v\u00e6rt i kontakt med Kristen Ringdal, professor ved Institutt for sosiologi og statsvitenskap ved NTNU.\n\nI en e-post skriver han at hovedinntrykket, basert p\u00e5 NHOs unders\u00f8kelse og resultatene fra Norge i WVS Wave 3 og 5, er at alle aldersgrupper p\u00e5 alle tidspunkt synes det er viktig \u00e5 bo i et land som er demokratisk styrt.\n\nP\u00e5 sp\u00f8rsm\u00e5l om hvordan han selv ville presentert svarene fra en slik unders\u00f8kelse, svarer han:\n\nM\u00e5ten VG og NHO har tolket resultatene fra WVS ble kritisert av Washington Post allerede i desember 2016. Den amerikanske avisa tok for seg New York Times-artikkelen NHO viser til som kilde:\n\nWashington Post skriver at grafen er l\u00f8st basert p\u00e5 en forskningsartikkel av Yascha Mounk (fra Harvard) og Roberto Stefan Foa (da fra University of Melbourne, n\u00e5 tilknyttet Harvard) i Journal of Democracy. Ogs\u00e5 denne forskningsartikkelen oppgir NHO som dokumentasjon. If\u00f8lge Washington Post har denne grafen tidligere blitt kritisert:\n\nEtter kort tid svarte Mounk og Foa p\u00e5 kritikken. Her skrev de at \u00abyngre generasjoner i langvarige demokratier er mye mindre tilb\u00f8yelige til \u00e5 svare at det er 'essensielt' \u00e5 bo i et demokrati enn tidligere generasjoner\u00bb.\n\nI forskningsartikkelen finnes grafene New York Times har publisert. Disse ligner p\u00e5 grafene VG har publisert i sin artikkel. Utvalget av land er imidlertid noe annerledes:\n\nSannsynligvis er det denne artikkelen NHO og VG har hentet ordet \u00abessensielt\u00bb fra. Ordet er Mounk og Foas eget, og er ikke brukt i WVS' sp\u00f8rsm\u00e5l.\n\nEtter \u00e5 ha publisert to forskningsartikler av Mounk og Foa, fikk Journal of Democracy tilsendt flere kritikker. P\u00e5 nettsiden sin skrev de:\n\nThe Journal of Democracy valgte derfor \u00e5 publisere tre av kritikkene p\u00e5 nett. En av disse kom fra Pippa Norris, professor i statsvitenskap ved Harvard, som blant annet tar for seg Foa og Mounks bruk av statistikken:\n\nMounk og Foa har besvart denne kritikken i en egen artikkel.", "lang": "no"}