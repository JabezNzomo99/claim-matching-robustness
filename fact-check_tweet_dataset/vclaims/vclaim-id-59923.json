{"title": "No, le prenotazioni turistiche in Liguria non sono \u00abcentuplicate\u00bb", "subtitle": "", "author": "pagellapolitica.it", "date": null, "vclaim_id": "vclaim-id-59923", "url": "https://pagellapolitica.it/dichiarazioni/8690/no-le-prenotazioni-turistiche-in-liguria-non-sono-centuplicate", "vclaim": "\u00c8 davvero cos\u00ec? No, Toti ha detto una \u201cPanzana pazzesca\u201d. Vediamo nel dettaglio il perch\u00e9.\n\nBelvilla \u00e8 un\u2019organizzazione attiva in Europa nel settore delle case vacanze. Sulla sua piattaforma online \u00e8 possibile mettere in affitto o affittare per brevi periodi un alloggio in diversi Paesi europei, tra cui l\u2019Italia, dove sono disponibili circa 3.200 case vacanze.\n\nIl 15 luglio Belvilla ha pubblicato un comunicato stampa \u2013 ripreso nei giorni successivi, tra gli altri, anche dall\u2019agenzia stampa e dall\u2019emittente genovese \u2013 dove sono riportati alcuni dati sulle prenotazioni relative esclusivamente alla loro piattaforma.\n\nNon \u00e8 per\u00f2 possibile sapere, in valore assoluto, a che numeri faccia riferimento Belvilla: nel comunicato \u2013 che, ricordiamo, ha come autore e fonte dei dati Belvilla stessa \u2013 sono solo contenuti gli aumenti percentuali. Abbiamo contattato la societ\u00e0 per avere numeri pi\u00f9 precisi e siamo in attesa di risposta.\n\nUn numero che cresce di cento volte registra infatti un aumento del +9.900 per cento: la percentuale indicata da Belvilla, e ripresa da Toti, \u00e8 inferiore alla met\u00e0, e corrisponde a un aumento di circa 47 volte.\n\nPer quantificare e contestualizzare meglio la portata dell\u2019aumento, \u00e8 necessario, come abbiamo detto prima, avere poi i dati in valore assoluto, ma questi al momento non sono disponibili.\n\nSecondo i dati dell\u2019Osservatorio turistico regionale della Regione Liguria, a giugno 2019 i turisti arrivati in Liguria erano stati in totale circa 653 mila, di cui quasi 370 mila italiani. Le presenze \u2013 ossia le notti trascorse dai turisti in Liguria \u2013 erano state in quel mese nel complesso quasi un milione e 927 mila, con circa un milione e 128 mila italiani.\n\nI dati ufficiali della Regione Liguria per il 2020 arrivano solo ad aprile 2020, ma se effettivamente le \u00abprenotazioni\u00bb fossero \u00abquasi centuplicate\u00bb, come ha scritto Toti, vorrebbe dire che, sulla base dei dati dell\u2019anno scorso, a giugno 2020 si sarebbe assistito a un afflusso impossibile di turisti, sull\u2019ordine di grandezza delle decine di milioni.\n\nInnanzitutto, la frase di Toti \u2013 che sembra riferirsi a tutte le prenotazioni in generale \u2013 ha come fonte un comunicato stampa di una societ\u00e0 attiva nel settore delle case vacanze. Secondo Belvilla, infatti, le prenotazioni degli italiani nel mese di giugno 2020 sulla sua piattaforma per case vacanze \u2013 quindi non strutture alberghiere \u2013 in Liguria sono \u00abquasi centuplicate\u00bb, ma non si conoscono i valori assoluti di partenza. Stiamo comunque parlando di un piccolo sottoinsieme del settore turistico.\n\nInfine, al di l\u00e0 del comunicato di Belvilla, se si prendono i dati sugli arrivi e sulle presenze dei turisti italiani, e non, in Liguria relativi al mese di giugno 2019, si scopre che, se si fossero davvero \u00abcentuplicati\u00bb, avrebbero raggiunto ora numeri impossibili.", "lang": "it"}