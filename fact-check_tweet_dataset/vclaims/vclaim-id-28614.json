{"title": "Quanto guadagnano i dipendenti di Bankitalia", "subtitle": "", "author": "pagellapolitica.it", "date": null, "vclaim_id": "vclaim-id-28614", "url": "https://pagellapolitica.it/dichiarazioni/8205/quanto-guadagnano-i-dipendenti-di-bankitalia", "vclaim": "Il 19 febbraio 2019 Matteo Salvini, ospite a su La7, ha parlato dei dipendenti della Banca d'Italia e del loro stipendio (come gi\u00e0 fatto in passato). Secondo il leader della Lega, i dipendenti di Palazzo Koch sono 7 mila e percepiscono uno stipendio medio annuo di 85 mila euro.\n\nSecondo quanto risulta dalle ultime cifre pubblicate da Palazzo Koch, al 31 dicembre 2018 i dipendenti della Banca D'Italia erano 6.689. Il personale era cos\u00ec suddiviso: 4.474 unit\u00e0 impiegate nell\u2019amministrazione centrale e 2.215 nelle filiali.\n\nI dati in nostro possesso sono relativi all\u2019esercizio 2017. Al 31 dicembre di quell\u2019anno il numero dei dipendenti era leggermente superiore, di un centinaio di unit\u00e0 (6.799). Il bilancio pi\u00f9 recente, che si riferisce appunto al 2017, \u00e8 stato approvato il 31 marzo 2018. I dati relativi all\u2019esercizio 2018 saranno pubblicati a marzo di quest\u2019anno.\n\nNel 2017, il costo degli stipendi di tutto il personale in servizio \u00e8 stato di 652 milioni di euro, a cui si aggiungono gli oneri previdenziali e assicurativi (166 milioni di euro). Dunque, data la spesa totale di circa 818 milioni di euro, il costo medio annuale di un singolo dipendente - 6.799 al 31 dicembre 2017 - \u00e8 stato pari a circa 120 mila euro (95.900 euro di stipendio medio annuo e 24.400 di media annua per contributi previdenziali e assicurativi).\n\nAbbiamo contatto direttamente l\u2019istituto per comprendere di quali spese si tratti. Ci \u00e8 stato comunicato che si tratta di costi (principalmente diarie per trasferte) separati dalle somme corrisposte a titolo di retribuzione. La media \u00e8 di circa 5.900 euro per dipendente.\n\nA differenza di quanto fatto sopra, non possiamo stimare lo stipendio medio escludendo l\u2019alta dirigenza poich\u00e9 non \u00e8 possibile stabilire quale percentuale di rimborsi spese e diarie sia da associarsi a questa specifica categoria di dipendenti.\n\nMatteo Salvini ha dichiarato che i dipendenti della Banca d'Italia sono settemila e percepiscono uno stipendio medio di 85 mila euro annui.\n\nIl ministro dell\u2019Interno ha ragione sul primo dato (al 31 dicembre 2018 i dipendenti erano 6.689) ma sbaglia per difetto il secondo. Infatti, per quanto riguarda gli stipendi, gli ultimi dati consultabili (relativi al 2017) mostrano come lo stipendio medio annuo medio di un dipendente della Banca d\u2019Italia, tenendo in considerazione anche gli oneri previdenziali e assicurativi, si aggira attorno ai 120 mila euro. Se si comprendono anche le diarie per le trasferte, la cifra sale a 126 mila euro.", "lang": "it"}