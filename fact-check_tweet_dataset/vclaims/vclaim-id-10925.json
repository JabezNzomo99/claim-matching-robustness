{"title": "La cassa integrazione in Italia \u00e8 crollata, come dice il ministro Delrio?", "subtitle": "Abbiamo verificato un'affermazione dell'esponente di governo rilasciata a  Otto e Mezzo . Come stanno le cose", "author": "www.agi.it", "date": null, "vclaim_id": "vclaim-id-10925", "url": "https://www.agi.it/fact-checking/graziano_delrio_cigcrollata_fact_checking-3146822/news/2017-11-22/", "vclaim": "\u200bIl ministro dei Trasporti Graziano Delrio, ospite di Otto e Mezzo su La7 lo scorso 20 novembre, ha dichiarato (min. 14.05): \u201cQuando sono arrivato a Palazzo Chigi nel 2014 avevamo un miliardo e 100 milioni di ore di cassa integrazione [\u2026]: oggi ce ne sono meno di 250 milioni, cio\u00e8 il 70 per cento in meno\u201d.\n\nInfine la cassa integrazione guadagni in deroga (CIGD) integra i salari dei lavoratori di imprese in difficolt\u00e0 che non possono ricorrere agli strumenti ordinari, o perch\u00e9 escluse fin dall\u2019inizio da questa tutela oppure perch\u00e9 hanno gi\u00e0 esaurito il periodo di fruizione delle tutele ordinarie.\n\nDelrio \u00e8 diventato ministro solo ad aprile 2015 ma era gi\u00e0 membro del governo in precedenza, con la carica di sottosegretario alla presidenza del Consiglio con deleghe alla coesione territoriale e allo sport. Dunque \u00e8 vero che sia arrivato a Palazzo Chigi, sede del governo, gi\u00e0 a febbraio 2014.\n\nSu questo secondo dato dunque il ministro Delrio \u00e8 impreciso. Non solo si tratta di \u201cpi\u00f9\u201d di 250 milioni di ore autorizzate, e non di \u201cmeno\u201d, ma \u00e8 un dato riferito ai primi 9 mesi dell\u2019anno, dunque sarebbe stato pi\u00f9 corretto fare il confronto con i primi 9 mesi dell\u2019anno del 2013.\n\nIl totale delle ore autorizzate di cassa integrazione \u00e8 esploso nel 2009, passando dai 230 milioni scarsi dell\u2019anno precedente a pi\u00f9 di 915 milioni. Negli anni seguenti il totale ha oscillato intorno al miliardo. Nel 2010 si \u00e8 arrivati al record di 1,2 miliardi di ore, scesi poi nel 2011 a 975 milioni di ore. Nel 2012 c\u2019\u00e8 stata una nuova risalita fino a 1,15 miliardi, rimasti stabili nel 2013 con appunto 1,1 miliardi e nel 2014 con poco pi\u00f9 di 1 miliardo.\n\nDa allora \u00e8 cominciata una progressiva discesa. Nel 2015 si \u00e8 calati a poco pi\u00f9 di 680 milioni di ore, nel 2016 a 580 milioni e quest\u2019anno \u2013 se l\u2019andamento rester\u00e0 costante \u2013 \u00e8 prevedibile un totale finale intorno ai 300 milioni di ore.\n\nGraziano Delrio ha sostanzialmente ragione dell\u2019indicare un calo molto significativo del totale delle ore di cassa integrazione dal 2013 al 2017. Ma se il dato fornito dal ministro sul 2013 \u00e8 corretto, quello su quest\u2019anno \u00e8 impreciso.", "lang": "it"}