{"title": "Pes\u00eb shkolla presin Shpend Ahmetin", "subtitle": "", "author": "kallxo.com", "date": null, "vclaim_id": "vclaim-id-7495", "url": "https://kallxo.com/krypometer/pese-shkolla-e-premtuara-nga-ahmeti/", "vclaim": "Kryetari i Komun\u00ebs s\u00eb Prishtin\u00ebs, Shpend Ahmeti e kishte vendosur n\u00eb top prioritetet e tij nd\u00ebrtimin e 5 shkollave n\u00eb t\u00ebr\u00eb Komun\u00ebs, q\u00eb do t\u00eb financohen p\u00ebrmes nj\u00eb kredie t\u00eb Bank\u00ebs Bot\u00ebrore. Ahmeti kishte marr\u00eb shum\u00eb kritika se n\u00eb mandatin e par\u00eb nuk ka investuar n\u00eb infrastruktur\u00ebn shkollore. Meq\u00eb premtimi i Ahmetit \u00ebsht\u00eb i r\u00ebnd\u00ebsish\u00ebm p\u00ebr qytetar\u00ebt q\u00eb jetojn\u00eb n\u00eb kryeqytet, Krypometri do ta p\u00ebrcjell\u00eb n\u00ebse ai do ta mbaj\u00eb fjal\u00ebn e dh\u00ebn\u00eb q\u00eb nd\u00ebrtimi t\u00eb nis gjat\u00eb vitit 2018. Do t\u00eb mbetet t\u00eb shihet n\u00ebse ai do ta mbaj\u00eb fjal\u00ebn, marr\u00eb parasysh q\u00eb procedurat e prokurimit q\u00eb do t\u00eb udh\u00ebhiqen nga Komuna e Prishtin\u00ebs zakonisht marrin shum\u00eb koh\u00eb pasi n\u00eb projektet p\u00ebr nd\u00ebrtime t\u00eb tilla zakonisht ka ankesa nga operator\u00ebt ekonomik\u00eb n\u00eb Organin Shqyrtues t\u00eb Prokurimit.", "lang": "sq"}