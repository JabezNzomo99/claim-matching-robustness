{"title": "S\u00ec, il Recovery fund prevede pi\u00f9 condizioni del Mes", "subtitle": "", "author": "pagellapolitica.it", "date": null, "vclaim_id": "vclaim-id-54526", "url": "https://pagellapolitica.it/dichiarazioni/8683/si-il-recovery-fund-prevede-piu-condizioni-del-mes", "vclaim": "\u00c8 davvero cos\u00ec? Abbiamo verificato e Calenda ha ragione.\n\nIl Mes e il sono molto diversi tra loro, anche (ma non solo) per quanto riguarda le risorse disponibili. Vediamo brevemente quali sono le differenze, prima di approfondire la questione delle condizioni.\n\nIl 15 maggio scorso \u00e8 diventato operativo il , una nuova linea di aiuti del Mes pensata per finanziare le spese sanitarie legate all\u2019emergenza Covid-19 degli Stati che ne facciano richiesta. Per ogni singolo Paese, i prestiti \u2013 che hanno tassi di interesse molto vantaggiosi, soprattutto per chi ha costi elevati nel finanziarsi sui mercati \u2013 possono arrivare al massimo al 2 per cento del suo Pil del 2019. Per l\u2019Italia stiamo dunque parlando di una cifra intorno ai 37 miliardi di euro.\n\nIl (o , come \u00e8 conosciuto in Italia) \u00e8 un fondo per la ripresa, sulla cui struttura e risorse si sono accordati il 21 luglio i 27 Stati membri, dopo una lunga trattativa all\u2019interno del Consiglio europeo.\n\nGrazie alle garanzie del nuovo bilancio pluriennale, valido per il periodo tra il 2021 e il 2027, la Commissione Ue sar\u00e0 in grado di raccogliere sui mercati risorse economiche fino a 750 miliardi di euro. Questi saranno poi distribuiti ai 27 Stati membri Ue, in base a determinati criteri (legati, per esempio, al calo del Pil o all\u2019aumento della disoccupazione) e in due formati: da un lato, 360 miliardi di prestiti; dall\u2019altro lato, 390 miliardi di sussidi potenzialmente a fondo perduto, ossia da non restituire.\n\nSecondo le stime diffuse dal governo italiano, e confermate dalla stampa italiana ed estera, l\u2019Italia sar\u00e0 il Paese che beneficier\u00e0 di pi\u00f9 del , con risorse complessive di quasi 209 miliardi di euro: poco meno di 82 miliardi di sussidi a fondo perduto e poco pi\u00f9 di 127 miliardi di prestiti.\n\nA differenza del , il non \u00e8 ancora diventato operativo: essendo legato al nuovo bilancio pluriennale comunitario, ora serve l\u2019approvazione di quest\u2019ultimo da parte del Parlamento europeo e la sua approvazione dai singoli parlamenti nazionali (dove richiesto, come ha specificato la Commissione in una timeline sul suo sito ufficiale).\n\n\u00c8 necessaria per\u00f2 un\u2019osservazione. Come abbiamo spiegato in passato, \u00e8 vero che ci sono state diverse rassicurazioni istituzionali sull\u2019assenza di condizioni pi\u00f9 rigide nel , ma questi atti hanno un valore pi\u00f9 politico che giuridico. Possiamo dunque dire che per avere una maggiore certezza sull\u2019assenza di ulteriori condizioni, anche nel futuro, sarebbe preferibile venissero prodotti atti normativi vincolanti in questo senso.\n\nIn primo luogo, gli Stati membri devono preparare (punto A18) \u00abpiani nazionali per la ripresa e la resilienza in cui \u00e8 definito il programma di riforme e investimenti dello Stato membro interessato per il periodo 2021- 2023\u00bb. Nel 2022 questi piani saranno poi adattati, \u00abper tenere conto della ripartizione definitiva dei fondi per il 2023\u00bb.\n\nNegli ultimi anni, le raccomandazioni fatte dalla Commissione Ue all\u2019Italia sono state molto varie: sono infatti andate dalla richiesta di migliorare i tempi della giustizia e il mercato del lavoro, alla richiesta di semplificare il sistema fiscale.\n\nQueste raccomandazioni, come sottolinea anche la Commissione Ue, \u00abforniscono orientamenti politici specifici per ciascun paese dell\u2019Ue sulle modalit\u00e0 per stimolare la crescita e l\u2019occupazione, mantenendo in ordine i conti pubblici\u00bb. Non dicono a un singolo Paese che cosa deve fare per trasformarle in concreto (da qui, l\u2019annosa confusione sulla questione dell\u2019Ue che ci chiede tagli alla sanit\u00e0 o all\u2019istruzione) . Prova ne \u00e8 che negli ultimi 10 anni \u2013 ossia da quando \u00e8 stato istituito il meccanismo delle raccomandazioni \u2013 molto spesso l\u2019Italia non ha seguito, o ha seguito solo in parte, le raccomandazioni europee, senza comunque incorrere in procedure di infrazione sui conti ed eventuali sanzioni.\n\nIl 20 maggio 2020, la Commissione Ue ha inviato all\u2019Italia le comunicazioni sul programma di riforme inviato dal nostro Paese. Tra le varie raccomandazioni, c\u2019\u00e8 quella di rendere pi\u00f9 \u00abefficace\u00bb l\u2019amministrazione pubblica, di rendere \u00abben funzionante\u00bb il sistema di ricerca e innovazione, di velocizzare la giustizia civile e di investire nelle infrastrutture digitali.\n\nDunque, la valutazione della Commissione Ue sui piani nazionali per la ripresa \u00e8 il primo scoglio da superare e le prime condizioni sono quelle contenute nelle raccomandazioni, che come abbiamo visto hanno un peso maggiore nelle considerazioni che fa la Commissione.\n\nNon siamo di fronte per\u00f2 a un vero e proprio \u201cdiritto di veto\u201d, come ha sostenuto, tra gli altri, la leader di Fratelli d\u2019Italia Giorgia Meloni. Il richiamo nelle conclusioni del Consiglio Ue del 21 luglio agli articoli 17 del Tue e 317 del Tfue (che regolano competenze e funzionamento della Commissione Ue) dovrebbe infatti garantire in caso di stallo \u2013 per esempio, se la discussione nel successivo Consiglio europeo non dovesse sfociare in una votazione a maggioranza qualificata \u2013 la prevalenza del parere della Commissione.\n\nAbbiamo verificato e l\u2019ex ministro dello Sviluppo economico ha ragione.\n\nPer accedere alle risorse del , uno Stato membro deve presentare un piano in cui dice come intende utilizzare quei soldi e questo piano viene valutato dalla Commissione Ue, che nel suo giudizio tiene molto in considerazione se lo Stato in questione stia rispettando, o meno, le sue raccomandazioni annuali che le vengono fatte, per esempio, per migliorare il suo mercato del lavoro o settori come quello della giustizia. Oltre alle raccomandazioni, viene preso in considerazione anche l\u2019impatto delle riforme, per esempio, su crescita e occupazione.\n\nPer accedere al , invece, l\u2019unica condizione da rispettare \u2013 in base a quanto sostenuto dai massimi vertici politici dell\u2019Ue e delle istituzioni europee coinvolte, ma non ad atti giuridici vincolanti \u2013 \u00e8 che i soldi siano utilizzati per spese sanitarie dirette e indirette legate all\u2019emergenza coronavirus. Il ruolo della Commissione Ue, in questo caso, \u00e8 solo quello di monitorare che i soldi ricevuti da un Paese vengano effettivamente utilizzati nei settori promessi.", "lang": "it"}