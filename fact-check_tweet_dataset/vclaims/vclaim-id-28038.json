{"title": "Ile jest przeprowadzanych kontroli skarbowych?", "subtitle": "Ile jest przeprowadzanych kontroli skarbowych? Odpowied\u017a na to pytanie znajdziecie w naszej analizie wypowiedzi premiera Morawieckiego", "author": "demagog.org.pl", "date": null, "vclaim_id": "vclaim-id-28038", "url": "https://demagog.org.pl/wypowiedzi/ile-jest-przeprowadzanych-kontroli-skarbowych/", "vclaim": "Najobszerniejsze informacje pozwalaj\u0105ce zweryfikowa\u0107 wypowied\u017a PMM znajduj\u0105 si\u0119 w odpowiedzi na interpelacj\u0119 nr 31643 pos\u0142anki Izabeli Leszczyny.\n\nIzabela Leszczyna w swojej interpelacji pyta o liczb\u0119 kontroli skarbowych w zakresie podatku VAT przeprowadzonych przez wszystkie organy zajmuj\u0105ce si\u0119 kontrol\u0105 wp\u0142yw\u00f3w podatkowych w latach 2014-2018. W zamy\u015ble pos\u0142anki sk\u0142adaj\u0105cej interpelacj\u0119, dane o liczbie kontroli skarbowych w zakresie podatku VAT przeprowadzonych w tych latach ma realnie obrazowa\u0107 aktywno\u015b\u0107 urz\u0119d\u00f3w skarbowych w staraniach zmniejszenia luki VAT (czyli r\u00f3\u017cnicy mi\u0119dzy dochodami z podatku VAT, kt\u00f3re powinny wp\u0142yn\u0105\u0107 do bud\u017cetu w danym roku, a dochodami, kt\u00f3re faktycznie do bud\u017cetu z tego tytu\u0142y wp\u0142yn\u0119\u0142y \u2013 za cz\u0119\u015bci luki VAT odpowiada finansowa dzia\u0142alno\u015b\u0107 przest\u0119pcza, g\u0142\u00f3wnie wy\u0142udzenia podatku VAT, st\u0105d istotn\u0105 rol\u0119 w zmniejszeniu tej luki odgrywaj\u0105 urz\u0119dy skarbowe) oraz skuteczno\u015b\u0107 rozwi\u0105za\u0144 wprowadzonych w 2017 (utworzenie Krajowej Administracji Skarbowej).\n\nW odpowiedzi na interpelacj\u0119 Pawe\u0142 Cybulski, Podsekretarz Stanu w Ministerstwie Finans\u00f3w, zwraca uwag\u0119, \u017ce liczba przeprowadzonych kontroli skarbowych nie jest dan\u0105 wystarczaj\u0105c\u0105 do tego, by ocenia\u0107 aktywno\u015b\u0107 urz\u0119d\u00f3w skarbowych i efektywno\u015b\u0107 KAS, poniewa\u017c cz\u0119\u015b\u0107 ich dzia\u0142a\u0144, ograniczaj\u0105cych wy\u0142udzenia VAT, nie przejawia si\u0119 w kontrolach, a polega na, na przyk\u0142ad, dzia\u0142aniach prewencyjnych.\n\nOg\u00f3lna liczba kontroli przeprowadzanych przez organy zajmuj\u0105ce si\u0119 kontrol\u0105 skarbow\u0105 (tj. Urz\u0119dy Skarbowe i Urz\u0119dy Kontroli Skarbowej) wynios\u0142a w poszczeg\u00f3lnych latach:\n\nPrzyjmuj\u0105c, \u017ce Mateusz Morawiecki w swojej wypowiedzi m\u00f3wi\u0105c \u201cdzi\u015b\u201d, mia\u0142 na my\u015bli rok 2018 (gdy\u017c danych za ca\u0142y rok 2019 jeszcze nie ma), a \u201cczasy poprzednik\u00f3w\u201d \u2013 rok 2014, oraz rok 2015, to liczba kontroli skarbowych zmniejszy\u0142a si\u0119 odpowiednio ponad 3,5 razy oraz ponad 2 razy.\n\nPrzy okre\u015bleniu, czy wypowied\u017a Mateusza Morawieckiego mo\u017cna oceni\u0107 jako prawd\u0119, nale\u017cy wzi\u0105\u0107 pod uwag\u0119 kontekst wypowiedzi. Z niego wynika, \u017ce Mateusz Morawiecki m\u00f3wi\u0142 o zmniejszeniu liczby kontroli skarbowych jako o zjawisku raczej pozytywnym, przytoczy\u0142 bowiem te dane m\u00f3wi\u0105c o upraszczaniu prawa podatkowego i wprowadzaniu rozwi\u0105za\u0144 wspieraj\u0105cych przedsi\u0119biorstwa. Przyjmuj\u0105c na korzy\u015b\u0107 Morawieckiego, \u017ce mia\u0142 on na my\u015bli ostatni rok rz\u0105du koalicji PO-PSL, rok 2015, to liczba kontroli skarbowych zmniejszy\u0142a si\u0119 o ok. 57%, czyli w przybli\u017ceniu o po\u0142ow\u0119. Premier Morawiecki przyj\u0105\u0142 zaokr\u0105glenie w d\u00f3\u0142, kt\u00f3re nie wzmacnia zamierzonego wyd\u017awi\u0119ku wypowiedzi, dlatego jego wypowied\u017a oceniamy jako prawd\u0119.", "lang": "pl"}