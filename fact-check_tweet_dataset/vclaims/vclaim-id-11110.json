{"title": "Czy Stalin i Hitler byli przeciwnikami aborcji?", "subtitle": "Czy Stalin i Hitler byli przeciwnikami aborcji? Sprawdzamy co na ten temat powiedzia\u0142a Wanda Nowicka. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-11110", "url": "https://demagog.org.pl/wypowiedzi/czy-stalin-i-hitler-byli-przeciwnikami-aborcji/", "vclaim": "Czy Stalin i Hitler byli przeciwnikami aborcji?\n\nW wypowiedzi nie s\u0105 dok\u0142adnie skonkretyzowane tereny, na kt\u00f3rych wed\u0142ug Wandy Nowickiej mia\u0142by obowi\u0105zywa\u0107 zakaz aborcji. Przyjmujemy, \u017ce chodzi w tym wypadku r\u00f3wnie\u017c o tereny Polski, kt\u00f3re by\u0142y okupowane przez Hitlera oraz o Polsk\u0105 Rzeczpospolit\u0105 Ludow\u0105.\n\nW 9 marca 1943 na terenie Niemiec zosta\u0142o wprowadzone rozporz\u0105dzenie zakazuj\u0105ce dokonywania zabiegu przerwania ci\u0105\u017cy. Dokonanie aborcji karane by\u0142o kar\u0105 grzywny lub pozbawienia wolno\u015bci. Natomiast w tym samym czasie na terenie okupowanej Polski wydano rozporz\u0105dzenie daj\u0105ce Polkom swobodny dost\u0119p do aborcji, kt\u00f3re obowi\u0105zywa\u0142o a\u017c do zako\u0144czenia II wojny \u015bwiatowej.\n\nW ZSSR w latach 1936 \u2013 1955 aborcja by\u0142a zakazana. Jak pisa\u0142 jeden z funkcjonariuszy partyjnych w tym czasie: \u201cAborcja, zniszczenie rodz\u0105cego si\u0119 \u017cycia, jest niedopuszczalna w naszym pa\u0144stwie buduj\u0105cego si\u0119 socjalizmu. Aborcja to z\u0142a spu\u015bcizna tego porz\u0105dku, gdy cz\u0142owiek \u017cy\u0142 w\u0105sko \u2013 licznymi interesami\u201d. Natomiast w Polsce 28 pa\u017adziernika 1950 roku wesz\u0142a w \u017cycie ustawa o zawodzie lekarza, ktorej art. 16. m\u00f3wi, \u017ce:\n\n1) gdy dokonanie zabiegu jest konieczne ze wzgl\u0119du na zdrowie kobiety ci\u0119\u017carnej (art. 233 pkt a) k. k), co zostanie stwierdzone orzeczeniem komisji lekarskiej albo\n\n2) gdy zachodzi uzasadnione podejrzenie powstania ci\u0105\u017cy wskutek przest\u0119pstwa z art. 203, 204, 205 lub 206 k. k., co zostanie stwierdzone za\u015bwiadczeniem prokuratora.\u201d\n\nUstawa ta zosta\u0142a zmieniona przez ustaw\u0119 z dnia 27 kwietnia 1956 r. o warunkach dopuszczalno\u015bci przerywania ci\u0105\u017cy. Obie ustawy straci\u0142y moc 27 wrze\u015bnia 1997 r. z wej\u015bciem w \u017cycie ustawy z dnia 5 grudnia 1996 r. o zawodzie lekarza.\n\nW zwi\u0105zku z tym wypowied\u017a uznajemy za manipulacj\u0119, poniewa\u017c chocia\u017c w pa\u0144stwach Hitlera i Stalina obowi\u0105zywa\u0142 zakaz aborcji to w okupowanej przez Hitlera Polsce oraz w czasach PRL aborcja by\u0142a dozwolona.", "lang": "pl"}