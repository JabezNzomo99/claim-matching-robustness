{"title": "Qual \u00e8 il vero stato dell'Unione europea?", "subtitle": "Abbiamo verificato le dichiarazioni del presidente della Commissione Jean Claude\u00a0Juncker rese mercoled\u00ec 13 settembre a\u00a0Strasburgo sui temi della crescita economica e dei migranti", "author": "www.agi.it", "date": null, "vclaim_id": "vclaim-id-2425", "url": "https://www.agi.it/fact-checking/unione_europea_juncker_lavoro_migranti-2150550/news/2017-09-14/", "vclaim": "Il Pil dell\u2019Unione europea ha il segno pi\u00f9 a partire dal 2012 escluso, dunque \u00e8 corretto che il 2017 sia il quinto anno di crescita economica.\n\nNel 2017, inoltre, tutti gli Stati membri hanno un Pil in crescita (cos\u00ec come nel 2016). Nella classifica della Commissione l\u2019Italia risultava ultima, con lo 0,9% di aumento previsto del Pil, ma \u2013 come abbiamo gi\u00e0 verificato \u2013 la realt\u00e0 economica ha superato in positivo le previsioni e si stima ora una crescita del Pil vicina a 1,5 punti percentuali.\n\nJuncker ha poi aggiunto che \u201cla crescita nell\u2019Unione europea ha superato quella degli Stati Uniti negli ultimi due anni. \u00c8 ora al di sopra del 2% nell\u2019Unione nel suo complesso e al 2,2% per l\u2019area euro\u201d.\n\n\u201cLa disoccupazione \u00e8 al minimo degli ultimi nove anni. Quasi 8 milioni di posti di lavoro sono stati creati durante questo mandato fino ad oggi. Con 235 milioni di persone impiegate, si \u00e8 toccato il record di impiegati nella storia dell\u2019Unione europea\u201d.\n\nLa prima affermazione \u00e8 corretta. La disoccupazione nell\u2019Unione europea \u00e8 scesa, nel corso del 2017, sotto l\u20198%. Una soglia superata a inizio 2009 e alla quale non si era pi\u00f9 tornati da allora.\n\nNel terzo quarto del 2014, subito prima che cominciasse il mandato (il primo novembre) della Commissione presieduta da Juncker, gli occupati in Europa erano infatti 226,9 milioni. Nel primo quarto del 2017 \u2013 il dato pi\u00f9 recente \u2013 erano aumentati a 234,2 milioni. La differenza \u00e8 dunque di 7,3 milioni di persone, un po\u2019 meno dei \u201ccirca 8 milioni\u201d citati da Juncker.\n\nI 234,2 milioni di occupati (una cifra che si avvicina ai \u201c235 milioni\u201d citati da Juncker) sono in effetti un record per l\u2019Unione europea, che negli scorsi mesi ha raggiunto e superato le prestazioni pre-crisi del 2008. Anche l\u2019area euro, con 154,8 milioni di occupati, fa registrare il suo nuovo miglior risultato.\n\nIl record viene registrato anche in termini di percentuale sulla popolazione. Nel 2016 \u2013 considerando la popolazione di et\u00e0 compresa tra i 20 e i 64 anni \u2013 la percentuale di occupazione nell\u2019Unione europea ha toccato il 71,1%. Meglio del 70,1% del 2015 e del precedente record, del 2008, del 70,3%.\n\nIl dato \u00e8 corretto. Come certificato in una Comunicazione della Commissione a Parlamento e Consiglio, \u201cil tasso di rimpatri effettivi \u00e8 sceso [nel 2015 ndr.] dal 36,6% al 36,4%\u201d.", "lang": "it"}