{"title": "In quanto tempo si approvano le leggi \u201ceconomiche\u201d?", "subtitle": "", "author": "pagellapolitica.it", "date": null, "vclaim_id": "vclaim-id-16159", "url": "https://pagellapolitica.it/dichiarazioni/7499/in-quanto-tempo-si-approvano-le-leggi-economiche", "vclaim": "Per prima cosa, cominciamo con le leggi economiche per eccellenza, quelle che riguardano il bilancio dello Stato. Sono normalmente quattro per anno, e ne sono state approvate 14 dall\u2019inizio della legislatura. Il tempo medio di approvazione di tali leggi - a partire dalla data di presentazione - \u00e8 di 72,1 giorni e nessuna \u00e8 stata approvata in meno di 58 giorni. Per la diversit\u00e0 nella data di partenza che abbiamo illustrato prima, il sito del Senato indica invece il tempo di approvazione per le leggi di bilancio in 54 giorni.\n\nAggiungiamo a queste le leggi classificate dal Senato come \u201c collegate alla legge finanziaria\u201d: sette dall\u2019inizio della legislatura. Per queste, il tempo medio di approvazione \u00e8 molto pi\u00f9 alto, arrivando a 339,8 giorni e non scendendo mai sotto i 54 giorni. Questo numero \u00e8 sostanzialmente confermato da quanto indicato sul sito del Senato, che parla di una media di 378 giorni per le leggi collegate alla finanziaria e di iniziativa governativa.\n\nA questo punto siamo privi di ulteriori categorie utili a definire quali leggi riguardino il \u201ccampo economico\u201d, anche se presumibilmente molte altre lo fanno. Abbiamo quindi esaminato la lista di tutte le leggi promulgate dall\u2019inizio della XVII legislatura e, sulla base della titolazione dei provvedimenti, abbiamo identificato altre 36 leggi che fanno al caso nostro: abbiamo escluso, ad esempio, la legge elettorale o le \u201c disposizioni in materia di agricoltura sociale delega fiscale o il \u201cdecreto emergenze\u201d, che si occupava anche di ricostruzione post-terremoto dell\u2019Emilia del 2012\n\nAbbiamo escluso anche le leggi che ogni anno rifinanziano le missioni militari italiane all\u2019estero, visto che hanno a che fare in primo luogo con la politica estera, e per lo stesso motivo anche i numerosi trattati e accordi stipulati dall\u2019Italia con i paesi esteri e ratificati dal Parlamento, anche se alcuni di essi hanno qualche tipo di risvolto economico.\n\nIn media, le 36 leggi della nostra selezione sono state approvate in 92 giorni. In questo gruppo ci sono alcune leggi, per un totale di sette, che sono state approvate in meno di cinquanta giorni.\n\nAll\u2019interno di questo gruppo ci sono due tipi di leggi molto diversi: da un lato la conversione di decreti-legge governativi, e dall\u2019altro i disegni di legge, di iniziativa governativa o parlamentare, che non sono stati presentati come decreto. La stragrande maggioranza delle 36 leggi - ben 28 - fa parte del primo tipo.\n\nart. 77 ), i decreti-legge sono strumenti con cui il governo esercita la potest\u00e0 legislativa \u201cin casi straordinari di necessit\u00e0 e di urgenza\u201d, e decadono se non sono convertiti dal Parlamento entro sessanta giorni. Nei casi che ci interessano, il tempo medio di conversione \u00e8 stato di 52,8 giorni. Il secondo gruppo - quello delle leggi che seguono l\u2019iter \u201cregolare\u201d, siano esse di iniziativa parlamentare o di governo - ha quindi tempi di approvazione molto pi\u00f9 alti, in media di 212 giorni. Riassumiamo i risultati nel grafico successivo.\n\nVisto che la nostra selezione non ha alcuna pretesa di scientificit\u00e0, la media totale per tutte le leggi di bilancio, collegate alla finanziaria e che abbiamo considerato \u201ceconomiche\u201d \u00e8 solo indicativa. Si attesta sui 117,6 giorni.\n\nMatteo Salvini ha detto che le leggi in campo economico vengono approvate in media in meno di 50 giorni. Non \u00e8 il caso n\u00e9 delle leggi di bilancio, che sono approvate in una settantina di giorni, n\u00e9 di quelle collegate alla legge finanziaria, n\u00e9 del gruppo delle leggi che si potrebbero considerare \u201ceconomiche\u201d a giudicare dal titolo. L\u2019unico sottogruppo che si avvicina al numero citato da Salvini (con un tempo di approvazione medio di 52,8 giorni) \u00e8 quello dei decreti-legge di natura economica convertiti dal Parlamento, ma in questo caso va considerato che la Costituzione fissa in sessanta giorni il tempo massimo per la conversione. \u201cPinocchio andante\u201d per il leader della Lega Nord.", "lang": "it"}