{"title": "Amarcord Europee 2014", "subtitle": "", "author": "pagellapolitica.it", "date": null, "vclaim_id": "vclaim-id-2507", "url": "https://pagellapolitica.it/dichiarazioni/7599/amarcord-europee-2014", "vclaim": "dedicata all\u2019esito del referendum costituzionale, Angelino Alfano e Matteo Salvini si sono confrontati sulle percentuali di elettori dei rispettivi partiti. Il ministro dell\u2019Interno uscente e leader del Nuovo Centrodestra ha ricordato al segretario federale della Lega Nord che il Carroccio alle ultime europee del 2014 ha ottenuto il 6,1 per cento dei voti, mentre Ncd il 4,4. Per verificare la dichiarazione, occorre spostare le lancette a pi\u00f9 di due anni fa.\n\nPer Ncd il voto del 2014 ha segnato l'esordio sulla scena europea. Il partito era stato fondato da Alfano qualche mese prima, il 16 novembre 2013: il gruppo parlamentare era frutto dell'iniziativa di alcuni scissionisti dell'ex Popolo della Libert\u00e0 che avevano deciso di non aderire alla nascita della nuova Forza Italia di Silvio Berlusconi. In quel periodo, dal 28 aprile 2013, Alfano era vicepresidente e ministro dell'Interno del governo di coalizione di Enrico Letta. La stessa carica, quest'ultima, ricoperta nell'esecutivo successivo, sempre di coalizione, guidato da Matteo Renzi, dal 21 febbraio 2014 al 7 dicembre 2016, giorno delle dimissioni presentate all'indomani della bocciatura del referendum sulla riforma costituzionale. Diverso il discorso per la Lega di Salvini, alla sua sesta candidatura alle Europee. Il debutto avvenne il 18 giugno 1989 nella lista costituita da Lega Lombarda e Alleanza Nord, che ottenne l'1,83 per cento e due seggi: a Bruxelles andarono 7 giugno 2009\n\n25 Maggio, questa la data delle elezioni europee pi\u00f9 recenti. L\u2019ottava tornata elettorale dal 1979, per scegliere i 751 deputati del Parlamento di Bruxelles, di cui 73 italiani. Scorrendo gli archivi del Viminale, \u00e8 possibile rintracciare i numeri dei due partiti citati da Alfano: nel 2014 la Lega Nord-Die Freiheitlichen-Basta Euro ha registrato il 6,16 per cento mentre Ncd, che si presentava con l\u2019Udc (Unione di Centro), ha superato di poco la soglia di sbarramento incassando il 4,38 per cento dei voti. Secondo l\u2019articolo 32 del regolamento interno del Parlamento europeo, gli eletti \u201cpossono organizzarsi in gruppi secondo le affinit\u00e0 politiche\u201d, purch\u00e9 ciascuno sia \u201ccomposto da deputati eletti in almeno un quarto degli Stati membri\u201d e da \u201cun numero minimo di venticinque deputati\u201d. Regola che hanno seguito sia i due politici di Ncd, Lorenzo Cesa e Giovanni La Via, confluendo nel Partito popolare europeo, sia gli attuali cinque eurodeputati leghisti: Mara Bizzotto, Lorenzo Fontana, Mario Borghezio, Angelo Ciocca** e lo stesso Salvini, tutti nel gruppo Europa delle Nazioni e delle Libert\u00e0*.\n\nIl ministro dell'Interno uscente Angelino Alfano nella trasmissione ha ricordato i voti delle ultime europee ottenuti dal suo partito, il Nuovo Centrodestra, e da quello di Matteo Salvini, presente in studio, la Lega Nord. Secondo Alfano, le due formazioni politiche nel 2014 avrebbero raggiunto rispettivamente il 4,4 e il 6,1 per cento. In base ai dati definitivi del Viminale, le percentuali sono quasi identiche: 4,38 e 6,16. Unica nota: per analogia con la sua approssimazione, il leader Ncd avrebbe dovuto arrotondare per eccesso anche il risultato dello schieramento del segretario del Carroccio. Vero, comunque.\n\n*Per ottenere la combinazione dal sito del Parlamento Europeo, \u00e8 necessario selezionare il gruppo politico di appartenenza degli eurodeputati (EPP per Ncd e ENF per la Lega), selezionando lo Stato membro di provenienza, cio\u00e8 l'Italia. Per avere uno sguardo d'insieme sulle percentuali di votazioni di tutti i parlamentari italiani, \u00e8 sufficiente non spuntare nessuna opzione nella tendina dei gruppi politici, lasciano \"all groups\", tutti i gruppi.", "lang": "it"}