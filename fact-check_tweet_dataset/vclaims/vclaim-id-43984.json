{"title": "Politiche abitative: Italia, Germania e Francia a confronto", "subtitle": "", "author": "pagellapolitica.it", "date": null, "vclaim_id": "vclaim-id-43984", "url": "https://pagellapolitica.it/dichiarazioni/8159/politiche-abitative-italia-germania-e-francia-a-confronto", "vclaim": "La segretaria di Possibile Beatrice Brignone ha detto che in Italia solo lo 0,1 per cento della spesa sociale \u00e8 destinato alle politiche abitative. Paesi come Germania e Francia riporterebbero invece valori molto maggiori, pari rispettivamente al 2,1 per cento e al 2,6 per cento.\n\nAbbiamo verificato e Brignone ha quasi ragione. Ma bisogna fare una premessa.\n\nIl servizio studi del Parlamento europeo, ad esempio, ha scritto che \u00abil \u00e8 diffuso nell\u2019Ue ma non esiste una definizione, n\u00e9 un concetto, comune agli Stati\u00bb. La Cassa depositi e prestiti, nel suo rapporto sul del 2014 (scaricabile qui), aveva scritto che \u00able politiche di nell\u2019Unione Europea, derivate dalla regolamentazione interna e dalle specificit\u00e0 di ciascun Paese, evidenziano una notevole variet\u00e0, tanto nella pluralit\u00e0 delle forme di tutela del diritto all\u2019abitare, quanto nella definizione delle categorie degli aventi diritto e della natura degli interventi pubblici\u00bb.\n\nIl grafico sotto mostra la spesa annuale dei tre Stati dal 2010 al 2016. La media per Francia, Germania e Italia \u00e8 rispettivamente di 2,6 per cento, 2,1 per cento e 0,1 per cento.\n\nIl secondo grafico qui sotto, invece, mostra la spesa in politiche abitative per tutti i Paesi europei nel 2016. L\u2019Italia non solo non \u00e8 in linea con quanto speso da Francia e Germania, ma risulta anche essere tra i Paesi che spendono meno nel contesto comunitario. Pi\u00f9 nel dettaglio, spendono meno dell\u2019Italia solo Bulgaria, Portogallo, Grecia, Slovenia, Romania e Croazia. In cima alla classifica troviamo invece il Regno Unito, con quasi il 5%.\n\nBeatrice Brignone ha dichiarato che l\u2019Italia spende lo 0,1 per cento in spesa sociale in politiche abitative. Questo valore \u00e8 inferiore rispetto a quanto fanno altri Paesi europe. I valori indicati dalla segretaria di Possibile sono corretti se riferiti alla media 2010-2016. Questa mostra infatti che la Francia spende in politiche abitative il 2,6 per cento della spesa sociale, mentre la Germania il 2,1 per cento. Se invece riferiamo alla dichiarazione di Brignone i dati pi\u00f9 recenti, la sua affermazione resta sostanzialmente corretta, anche se un po\u2019 imprecisa circa il dato tedesco.", "lang": "it"}