{"title": "Le armi al supermercato", "subtitle": "", "author": "pagellapolitica.it", "date": null, "vclaim_id": "vclaim-id-588", "url": "https://pagellapolitica.it/dichiarazioni/6883/le-armi-al-supermercato", "vclaim": "Intervistato da Tommaso Labate per , il deputato del Movimento 5 Stelle ha parlato della sicurezza in Italia e non solo. Affrontando l'annoso tema della facilit\u00e0 con cui oggi \u00e8 possibile trovare armi da fuoco, Di Battista ha citato il caso della grande catena di supermercati Walmart, nei cui negozi \u201cfino a poco tempo fa\u201d si potevano comprare armi.\n\nPer questo motivo, la multinazionale \u00e8 stata spesso oggetto di critiche, soprattutto alla luce dell circa 5.100 punti vendita un bersaglio importante per quei gruppi politici di pressione che vorrebbero maggiori limitazioni agli acquisti. A tutt\u2019oggi, come abbiamo visto, \u00e8 ancora possibile acquistare diversi tipi di arma nei supermercati e ipermercati della catena.\n\nDi Battista sembra per\u00f2 suggerire che Walmart abbia smesso da poco di vendere quegli oggetti. \u00c8 probabile che si tratti di un ricordo impreciso, perch\u00e9 negli ultimi mesi c\u2019\u00e8 stata in effetti una novit\u00e0 importante in questo campo - se non altro a livello simbolico.\n\nriport\u00f2 - e tutti i media americani nell\u2019arco di poche ore ripresero la storia - che Walmart avrebbe smesso di vendere \u00abmoderni fucili sportivi come l\u2019AR-15\u00bb e fucili semiautomatici con caricatori pi\u00f9 capienti di sette proiettili.\n\nIn quell\u2019occasione, un portavoce della societ\u00e0 puntualizz\u00f2 che i \u00abmoderni fucili sportivi\u00bb (MSR) erano venduti in meno di un terzo dei negozi Walmart, dunque in meno di 1.700 punti vendita. Lo stesso sito specializzato che diede la notizia precis\u00f2 che Walmart avrebbe continuato a vendere comunque (e con ogni probabilit\u00e0 vende tuttora) quantit\u00e0 rilevanti della grande variet\u00e0 di armi pi\u00f9 economiche.\n\nLa societ\u00e0 aggiunse che la politica non aveva avuto un ruolo nella decisione, la quale avrebbe avuto come risvolto solo un drastico calo nelle vendite. Avrebbero continuato a vendere le munizioni mentre i \u00abmoderni fucili sportivi\u00bb rimasti nei magazzini sarebbero stati venduti a prezzi molto scontati. Nell\u2019arco di due settimane, scrisse la stampa americana, l\u2019articolo sarebbe dovuto sparire dai negozi.\n\nWalmart non rende pubblici i dati delle proprie vendite di armi. Negli ultimi anni, queste hanno avuto un ruolo altalenante nelle strategie della societ\u00e0, come scrisse alla fine del 2012 questo bell\u2019articolo . Tra il 2006 e il 2011, Walmart ridusse il numero di punti vendita che avevano in magazzino armi da fuoco, ma poi la dirigenza decise di cambiare il trend (anche per rispondere a un calo nei profitti della catena, argomenta Zornick e confermano\n\nIl nuovo cambio di passo di Walmart permette anche di fare un\u2019altra precisazione. La vendita di armi al supermercato negli Stati Uniti non significa che chiunque pu\u00f2 munirsi di un\u2019arma come se fosse un qualsiasi bene di consumo. Le legislazioni dei 50 Stati sono molto diverse tra loro, ma generalmente \u00e8 necessario un permesso e aver completato un corso di sicurezza nell\u2019uso delle armi (che di solito si pu\u00f2 fare molto rapidamente, ma questo \u00e8 un altro discorso).\n\nDi Battista ha detto che presso i supermercati Walmart si potevano comprare armi fino a poco tempo fa. Non solo questa affermazione \u00e8 vera, ma quegli acquisti sono possibili anche oggi. Da circa tre mesi, infatti, sono stati eliminati dagli scaffali alcuni tipi di fucili semiautomatici (quelli pi\u00f9 simili ai modelli militari), e i caricatori ad alta capacit\u00e0. Di Battista \u201cC\u2019eri quasi\u201d, anche se per una volta i fatti rafforzano ancora di pi\u00f9 il punto a cui il deputato ha alluso durante la sua intervista.", "lang": "it"}