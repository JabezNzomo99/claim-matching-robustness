{"title": "Nei, det er ikke funnet regelbrudd i halvparten av tilsynene med pelsdyrn\u00e6ringen", "subtitle": "Hvis vi ser p\u00e5 de fire siste \u00e5rene, er det kun i 2015 at det ble funnet avvik i nesten halvparten av tilsynene.", "author": "www.faktisk.no", "date": null, "vclaim_id": "vclaim-id-24692", "url": "https://www.faktisk.no/faktasjekker/WAG/nei-det-er-ikke-funnet-regelbrudd-i-halvparten-av-tilsynene-med-pelsdyrnaeringen", "vclaim": "Dagbladet publiserte 9. mai en lederartikkel med tittelen: \u00abDagbladet mener: Staten m\u00e5 gi pelsdyrb\u00f8ndene god kompensasjon\u00bb.\n\nI denne faktasjekken skal vi se n\u00e6rmere p\u00e5 p\u00e5standen om at Mattilsynet har funnet regelbrudd i halvparten av tilsynene de har gjennomf\u00f8rt.\n\n\u2013 Mer bastant enn vi har dekning for\n\nDagbladets politiske redakt\u00f8r, Geir Ramnefjell, opplyser til Faktisk.no at de har brukt tall fra 2015 n\u00e5r de har konkludert i sin lederartikkel.\n\n\u2013 I v\u00e5r leder skriver vi \u00abhalvparten\u00bb. Det burde st\u00e5tt \u00abnesten halvparten\u00bb. Og n\u00e5r vi henviser til denne rapporten skulle vi lagt til at den var fra 2015. Vi burde imidlertid ogs\u00e5 henvist til ferskere tall, som viser bedring, skriver Ramnefjell i en e-post.\n\nVidere p\u00e5peker han at Mattilsynet fortsatt finner regelbrudd, men at det er f\u00e6rre n\u00e5 enn f\u00f8r.\n\n\u2013 Det gj\u00f8r igjen setningen som f\u00f8lger etter v\u00e5r henvisning til 2015-rapporten mer bastant enn vi har dekning for.\n\nN\u00e5r Mattilsynet kommer p\u00e5 tilsyn ser de etter om dyreholderne overholder kravene i regelverket. I \u00e5rsrapporten for 2018 skriver de:\n\nHvis vi ser p\u00e5 \u00e5rene 2015-2018 samlet har Mattilsynet gjennomf\u00f8rt totalt 389 tilsynsbes\u00f8k der det er f\u00f8rt dyrevelferdstilsyn. De har sjekket oppdrettere av mink og rev.\n\nI de 389 tilsynene har de funnet totalt 130 avvik fra regelverket p\u00e5 minkfarmer og 64 avvik fra regelverket p\u00e5 revefarmer. Det er totalt 194 avvik fra regelverket disse fire \u00e5rene.\n\nDet betyr at de har funnet avvik i 33,9 prosent av tilsynene i \u00e5rene 2015-2018.\n\nDet \u00e5ret de har funnet flest avvik er i 2015. Da fant Matillsynet avvik i 43,3 prosent av tilsynene p\u00e5 minkfarmene, og de fant avvik i 45,1 prosent av tilsynene p\u00e5 revefarmene. Det gir totalt 44 prosent avvik fra regelverket i 2015.\n\u2022 I 2016 ble det funnet avvik i 40 prosent av tilsynene.\n\u2022 I 2017 ble det funnet avvik i 29 prosent av tilsynene.\n\u2022 I 2018 ble det funnet avvik i 28 prosent av tilsynene.\n\nDet har med andre ord v\u00e6rt en nedgang i antall avvik fra regelverket p\u00e5 norske pelsdyrfarmer. I den perioden vi ser p\u00e5 var det kun i 2015 at Mattilsynet fant avvik i nesten halvparten av tilsynene. De andre \u00e5rene, og s\u00e6rlig de to siste \u00e5rene, er avvikene vesentlig lavere.\n\nTallene for 2014, 2013 og 2012 viser for \u00f8vrig at:\n\u2022 2014: Det ble utf\u00f8rt 255 kontroller. Det ble gitt varsel om vedtak i i 70 tilsyn.\n\u2022 2013: Det ble utf\u00f8rt 258 kontroller. Det ble gitt varsel om vedtak i 72 tilsyn.\n\u2022 2012: Det ble utf\u00f8rt 235 kontroller. Det ble gitt varsel om vedtak i 65 tilsyn.\n\nDet blir dermed ikke riktig \u00e5 si at Mattilsynet har funnet avvik i halvparten av tilsynene.\n\nMattilsynet registrerer antall saker der det er registrert alvorlig vanskj\u00f8tsel av dyr. I sin \u00e5rsrapport for 2018 skriver de at forhold som kommer inn under denne kategorien er \u00abtilfeller der flere dyr er d\u00f8de eller m\u00e5 avlives p\u00e5 grunn av manglende f\u00f4ring, vanntilgang og stell\u00bb.\n\nDe kan gj\u00f8re vedtak om avliving, gi tvangsmulkt og de kan fatte hastevedtak.\n\nDet ble oppdaget fem alvorlig vanskj\u00f8tsel av dyr i fem tilsyn p\u00e5 minkfarmer i 2015 og et tilfelle i 2017.\n\nI den aktuelle perioden ble det fattet 13 avlivningsvedtak etter tilsyn p\u00e5 minkfarmer, og seks vedtak p\u00e5 revefarmer. Det ble fattet totalt 59 hastevedtak etter tilsyn p\u00e5 minkfarmer og seks p\u00e5 revefarmer.\n\nI \u00e5rene 2015-2018 har det v\u00e6rt store variasjoner i antall kontroller. Det \u00e5ret hvor det er funnet flest avvik er 2015. Det er samme \u00e5r hvor det ble ble utf\u00f8rt flest kontroller. I den samme perioden har det ogs\u00e5 v\u00e6rt det en nedgang i antall dyrehold.\n\nDagbladet p\u00e5stod at \u00abMattilsynet har funnet regelbrudd i halvparten av tilsynene de har gjennomf\u00f8rt\u00bb.\n\nV\u00e5r gjennomgang av Mattilsynets \u00e5rsrapportene fra 2015-2018, viser at det kun var i 2015 at avvikene l\u00e5 p\u00e5 nesten 50 prosent. Det korrekte tallet for 2015 er 44 prosent.\n\nI 2017 og 2018 ble det funnet avvik i henholdsvis 29 og 28 prosent av tilsynene.\n\nSer man p\u00e5 de fire \u00e5rene samlet, ble det funnet avvik i 34 prosent av tilsynene.\n\nEtter at Faktisk.no tok kontakt med Dagbladet og spurte om dokumentasjon for p\u00e5standen, har de rettet opp i lederen. Avisen har lagt inn f\u00f8lgende i bunnen av lederartikkelen:", "lang": "no"}