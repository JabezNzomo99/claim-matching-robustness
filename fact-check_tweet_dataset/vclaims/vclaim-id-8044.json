{"title": "Rekordowe zaufanie do Bronis\u0142awa Komorowskiego?", "subtitle": "Bronis\u0142aw Komorowski wskaza\u0142, \u017ce m\u00f3g\u0142 liczy\u0107 na rekordowe zaufanie w trakcie trwania swojej prezydentury. Czy to, co m\u00f3wi Bronis\u0142aw Komorowski to prawda?", "author": "demagog.org.pl", "date": null, "vclaim_id": "vclaim-id-8044", "url": "https://demagog.org.pl/wypowiedzi/rekordowe-zaufanie-do-bronislawa-komorowskiego/", "vclaim": "Na podstawie regularnych raport\u00f3w CBOS dotycz\u0105cych stopnia zaufania obywateli do polityk\u00f3w nale\u017cy stwierdzi\u0107, \u017ce Bronis\u0142aw Komorowski faktycznie prowadzi\u0142 w rankingu w czasie trwania swojej kadencji. Jednak dwa razy znalaz\u0142 si\u0119 na drugim miejscu. Pierwszy raz w pa\u017adzierniku 2010 roku z wynikiem 62% ( na pierwszym miejscu znalaz\u0142 si\u0119 Jerzy Buzek z 65% zaufaniem obywateli), a drugi raz w trakcie trwania tegorocznej kampanii wyborczej (maj 2015), kiedy mi\u0119dzy pierwsz\u0105 a drug\u0105 tur\u0105 cieszy\u0142 si\u0119 54% zaufaniem (takim samym jak Andrzej Duda) i przegra\u0142 z Paw\u0142em Kukizem (wynik 58%). \u015arednie zaufanie wobec prezydenta Komorowskiego w czasie trwania jego kadencji wynios\u0142o 69%.\n\nGdy por\u00f3wnamy \u015bredni stopie\u0144 zaufania do Bronis\u0142awa Komorowskiego z poprzednikami obejmuj\u0105cymi urz\u0105d g\u0142owy pa\u0144stwa, faktycznie jego wynik jest znacznie lepszy ni\u017c Lecha Kaczy\u0144skiego (37%), czy Lecha Wa\u0142\u0119sy (43%), ale ju\u017c Aleksander Kwa\u015bniewski cieszy\u0142 si\u0119 wi\u0119kszym zaufaniem (74%).", "lang": "pl"}