{"title": "Avere 50 anni ed essere un dipendente pubblico", "subtitle": "", "author": "pagellapolitica.it", "date": null, "vclaim_id": "vclaim-id-22342", "url": "https://pagellapolitica.it/dichiarazioni/8087/avere-50-anni-ed-essere-un-dipendente-pubblico", "vclaim": "In un\u2019intervista con il , il ministro per la Pubblica amministrazione Giulia Bongiorno ha parlato di come intende garantire un adeguato nel settore della Pubblica Amministrazione e delle strategie da mettere in atto per arginare il fenomeno dell'assenteismo. Ha inoltre affermato che in Italia la classe dei dipendenti della pubblica amministrazione ha una et\u00e0 media di circa 53 anni.\n\nIl (consultabile qui) \u00e8 un rapporto pubblicato dalla Ragioneria Generale dello Stato (RGS). La RGS \u00e8 un organo di supporto e verifica del Parlamento e del governo che si occupa, nello specifico, di monitorare e garantire una corretta programmazione e gestione delle risorse pubbliche.\n\nNel nostro Paese, secondo le ultime rilevazioni, gli occupati del pubblico impiego sono principalmente concentrati in tre settori: circa un terzo \u00e8 nella scuola (31,2%), a cui segue la sanit\u00e0 (21,4%) e le regioni/autonomie locali (14,4%, che salgono a 17,3% se si tiene conto delle regioni a statuto speciale). Altri comparti i cui dipendenti raggiungono una cifra rilevante sono quelli della sicurezza e della difesa (corpi di polizia 9,9% e forze armate 4,8%), i ministeri (4,9%) e le universit\u00e0 (3,1%).\n\nL\u2019analisi della struttura del personale fatta dal prevede infatti una distinzione in due macrocategorie: il totale dei dipendenti pubblici e i dipendenti pubblici con contratti flessibili. Il \u201ctotale dei dipendenti\u201d \u00e8 a sua volta composto da due sottogruppi: il personale stabile e l\u2019\u201caltro personale\u201d. Il primo caso identifica il personale con un rapporto di lavoro a tempo indeterminato comprendendo, per\u00f2, anche i dirigenti a tempo determinato, qui inseriti poich\u00e9 ricoprono funzioni non riconducibili ad esigenze temporanee dell\u2019amministrazione.\n\nL\u2019\u201caltro personale\u201d, invece, include solo alcune particolari figure professionali che non hanno rapporti di lavoro a tempo indeterminato come, ad esempio, i supplenti scolastici e chi non rientra nel contratto del pubblico impiego (direttori generali, contrattisti, volontari e allievi delle forze armate e dei corpi di polizia).\n\nLa seconda macrocategoria \u00e8 composta dai dipendenti con contratti flessibili. Qui \u00e8 compreso tutto il personale con un contratto a tempo determinato (eccezion fatta per i dirigenti o i casi che rientrano nell\u2019altro personale), i lavoratori socialmente utili e di pubblica utilit\u00e0 (LSU/LPU), i dipendenti con contratto di formazione e lavoro e quelli con contratto di somministrazione di lavoro (ex interinali).\n\nCome riportato nel commento ai dati fornito dalla RGS,i grafici e le tabelle condivisi - e dunque anche quelle sull\u2019et\u00e0 media - sono riferiti al totale del personale e vengono esclusi, invece, i lavoratori con i contratti flessibili. Si legge che, per questi, vengono realizzate analisi separate.\n\nCi \u00e8 stato comunicato che non viene effettuato il calcolo dell\u2019et\u00e0 media dei dipendenti con contratti flessibili. Come ci \u00e8 stato detto, sono quindi esclusi dal conteggio circa 80.000 dipendenti a tempo determinato a cui si aggiungono gli LSU/LPU, i dipendenti con contratto di formazione o di somministrazione lavoro. Su un totale di circa 3.300.000 dipendenti pubblici, si pu\u00f2 stimare che quelli esclusi dal calcolo dell'et\u00e0 media siano circa 100.000 (ovvero il 3 per cento circa).\n\nIl dato relativo all'et\u00e0 media dei dipendenti pubblici comprende la categoria del \u201ctotale dei dipendenti\u201d: all\u2019interno della quale ci sono anche i dipendenti scolastici (settore di massimo impiego pubblico) e il personale non ancora stabile delle forze armate che, per lo pi\u00f9 molto giovane (con un\u2019et\u00e0 di partenza tra i 18 e i 23 anni), contribuisce ad abbassare i valori medi.\n\nIl rapporto scrive che, negli ultimi anni, si \u00e8 verificato un \u00absignificativo incremento dell\u2019et\u00e0 media dei dipendenti pubblici (sei o pi\u00f9 mesi ogni anno), superando il valore di 50 anni medi\u00bb. Alla fine del 2016, erano 650.000 i dipendenti pubblici con un\u2019et\u00e0 compresa tra i 55 e i 59 anni e pi\u00f9 di 488.000 quelli che avevano superato i 60 anni di et\u00e0.\n\nI settori in cui complessivamente l\u2019et\u00e0 raggiunge i livelli pi\u00f9 alti sono i ministeri (54,5 anni), la carriera prefettizia (54,4 anni), gli enti pubblici non economici (53,7) e la carriera penitenziaria (53,4). Il personale la cui et\u00e0 media \u00e8 pi\u00f9 bassa \u00e8, invece, quello delle forze armate, con 38,1 anni di media.\n\nIl confronto tra il 2016, il 2008 e il 2001 mostra un progressivo aumento dell'et\u00e0 media dei dipendenti in tutti i diversi settori della pubblica amministrazione. Nel complesso, tra il 2001 e il 2016 l\u2019et\u00e0 media del personale pubblico \u00e8 cresciuta di sei anni e dieci mesi.\n\nGiulia Bongiorno, ministro della Pubblica Amministrazione, ha dichiarato che l\u2019et\u00e0 media dei dipendenti pubblici italiani \u00e8 di circa 53 anni. Il , rapporto pi\u00f9 recente in materia pubblicato dalla Ragioneria Generale dello Stato, riporta una cifra leggermente inferiore: si parla, infatti, di una et\u00e0 media pari a 50,3 anni. Il calcolo esclude per\u00f2 circa 100 mila dipendenti con contratti temporanei, su cui non sono disponibili dati sull\u2019et\u00e0 media. Il nostro verdetto \u00e8 \u201cC\u2019eri quasi\u201d.", "lang": "it"}