{"title": "Ingen etablerte s\u00e5 mange nye statlige arbeidsplasser utenfor Oslo som Bondevik 2-regjeringen", "subtitle": "Legger man sammen flytting med nyetablering, kommer ogs\u00e5 Bondevik 2-regjeringen best ut.", "author": "www.faktisk.no", "date": null, "vclaim_id": "vclaim-id-20936", "url": "https://www.faktisk.no/faktasjekker/12z/ingen-etablerte-sa-mange-nye-statlige-arbeidsplasser-utenfor-oslo-som-bondevik-2-regjeringen", "vclaim": "Hvilken regjering er norgesmester i etablering av statlige arbeidsplasser utenfor Oslo? Skal man tro KrF-leder Knut Arild Hareide, tilh\u00f8rer gullmedaljen Bondevik 2-regjeringen.\n\nN\u00e5r Faktisk.no ber Hareide om dokumentasjon for p\u00e5standen, sender hans r\u00e5dgiver, Jon H\u00e5kon \u00d8en, et notat som Stortingets utredningsseksjon laget til det danske Folketinget i 2015. Der heter det:\n\nVidere omtales Stoltenberg 2-regjeringens vedtak om utflytting av Veterin\u00e6rinstituttet og Veterin\u00e6rh\u00f8yskolen, hvilket omfattet henholdsvis 240 og 450 arbeidsplasser, if\u00f8lge notatet. Disse utflyttingene er fortsatt ikke realisert, men var planlagt gjennomf\u00f8rt i 2019. Dette er n\u00e5 utsatt til 2020. I notatet heter det:\n\nHareides r\u00e5dgiver viser ogs\u00e5 til at Solberg-regjeringen s\u00e5 langt (april 2017) har vedtatt \u00e5 flytte ut eller etablere om lag 630 statlige arbeidsplasser utenfor Oslo, if\u00f8lge Kommunal- og moderniseringsdepartementet (KMD).\n\nFaktisk.no ba KMD om en oversikt over hvilke statlige arbeidsplasser som har blitt vedtatt flyttet ut og nyopprettet utenfor Oslo under de tre siste regjeringene. Vi ba ogs\u00e5 om en oversikt over hvor mange av disse som har blitt effektuert. KMD svarer f\u00f8lgende:\n\nI denne faktasjekken m\u00e5 vi derfor g\u00e5 ut fra hvilke arbeidsplasser som er vedtatt opprettet utenfor Oslo. Vi vil ogs\u00e5 presentere tallene for flytting av statlige arbeidsplasser ut av hovedstaden. Dette kan oppsummeres slik:\n\nBondevik 2-regjeringen satt ved makten i perioden 2001\u201305 og besto av KrF, H\u00f8yre og Venstre. Denne regjeringen vedtok \u00e5 flytte 814 statlige arbeidsplasser ut av Oslo og etablerte 849 nye statlige arbeidsplasser utenfor hovedstaden, if\u00f8lge KMD.\n\nHold musepekeren over symbolene for \u00e5 se hvilken virksomhet som ble opprettet/flyttet og hvor mange ansatte som var ber\u00f8rt.\n\nJens Stoltenbergs andre regjering styrte Norge fra 2005 til 2013. Ap, Sp og SV hadde dermed dobbelt s\u00e5 lang tid p\u00e5 seg som Bondevik 2-regjeringen. De r\u00f8dgr\u00f8nne klarte likevel bare vedta \u00e5 flytte ut 1111 og etablere 260 statlige arbeidsplasser utenfor Oslo.\n\nUtflyttingen av 770 av disse arbeidsplassene har \u2013 slik Hareide p\u00e5peker \u2013 v\u00e6rt omdiskutert. Veterin\u00e6rh\u00f8gskolen og Veterin\u00e6rinstituttet skal flyttes fra Oslo til \u00c5s i Akershus. \u00c5s ligger if\u00f8lge KMD innenfor Oslos bo- og arbeidsmarkedsregion, og man kan derfor stille sp\u00f8rsm\u00e5l ved om dette er en reell utflytting av arbeidsplasser. Det samme gjelder for flyttingen av 40 arbeidsplasser i Kriminalomsorgens sentrale forvaltning til Lillestr\u00f8m.\n\nErna Solbergs H\u00f8yre/Frp-regjering overtok makten i 2013. De har if\u00f8lge KMD vedtatt \u00e5 flytte ut minst 217 arbeidsplasser og etablere 437 nye utenfor Oslo.\n\nAntall nye ansatte som skal jobbe i Likestillings- og diskrimineringsnemnda i Bergen og i Fornybar AS i Stavanger er ikke oppgitt. Faktisk.no har derfor ikke tatt dem med i utregningen. I tillegg er antall ansatte i Fylkesmannens fellesadministrasjon som skal flyttes til Arendal oppgitt til mellom fem og 15. Faktisk.no har brukt fem i utregningen.\n\nSer man bare p\u00e5 vedtatte nyetableringer av statlige arbeidsplasser utenfor Oslo \u2013 slik Hareide snakker om \u2013 kan man rangere de tre siste regjeringene slik:", "lang": "no"}