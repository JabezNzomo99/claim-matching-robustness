{"title": "Povert\u00e0 e lavoro nero: non solo italiani", "subtitle": "", "author": "pagellapolitica.it", "date": null, "vclaim_id": "vclaim-id-22245", "url": "https://pagellapolitica.it/dichiarazioni/7991/poverta-e-lavoro-nero-non-solo-italiani", "vclaim": "\u00abTutti gli ultimi governi hanno portato 800 mila disperati in Italia illudendoli che in Italia ci sia casa e lavoro per tutti, quando ci sono 3 milioni di italiani che sono senza lavoro, 3 milioni di italiani che lavorano in nero, 5 milioni di italiani in situazione di povert\u00e0\u00bb (-3h 39\u2019 17\u2019\u2019)\n\nOspite di Massimo Giletti a , il segretario della Lega Matteo Salvini ha parlato di immigrazione citando i numeri relativi a disoccupazione, lavoro in nero e povert\u00e0 nel nostro Paese, che secondo Salvini non sarebbe in grado di accogliere gli 800.000 immigrati che \u201ctutti gli ultimi governi hanno portato in Italia\u201d.\n\nNella prima parte della sua dichiarazione, Salvini non specifica l\u2019arco temporale a cui fa riferimento. La stima di 800.000 immigrati sbarcati in Italia \u00e8 esatta se vengono presi in considerazione gli ultimi dieci anni (2008-17): fra il 2008 e il 2016, secondo i , sono arrivati in Italia 681.350 migranti, ai quali vanno aggiunti i 119.369 del 2017 ( ) per un totale di 800.719 arrivi.\n\nNell\u2019ultimo decennio si sono alternati diversi governi, fra i quali quello presieduto da Silvio Berlusconi (in carica dal 7 maggio 2008 al 16 novembre 2011), in cui il ruolo di Ministro dell\u2019Interno era ricoperto da Roberto Maroni, figura di spicco della Lega. Se ci limitiamo agli esecutivi di cui la Lega non appoggiava in Parlamento, dovremmo limitarci agli anni fra il 2012 e il 2017, nei quali sono arrivati 681.119 immigrati, numero inferiore a quello menzionato dal segretario leghista.\n\nIl primo dato menzionato da Salvini \u00e8 quello relativo agli italiani senza lavoro. Gli ultimi dati sulla disoccupazione diffusi dall' il 31 gennaio scorso fanno riferimento al dicembre 2017 e attestano un calo della disoccupazione al 10,8%, ai minimi dal 2012. L'istituto di statistica quantifica i disoccupati in 2 milioni 791 mila unit\u00e0, un numero vicino ai 3 milioni riportati da Salvini (ma comunque inferiore del 7 per cento).\n\nNella , pubblicata il 16 gennaio e relativa al secondo semestre del 2017, il numero di residenti in Italia in cerca di lavoro \u00e8 stimato in 2.838.790 unit\u00e0 (numero vicino a quello di fine anno riportato sopra); di queste, 2.423.560 (l'85,3%) sono di nazionalit\u00e0 italiana, 131.392 (il 4,6%) sono stranieri comunitari e 283.837 (il 10%) sono stranieri extracomunitari.\n\nNello stesso periodo, sempre secondo il , l'occupazione regolare si \u00e8 ridotta del 2,1% mentre quella irregolare \u00e8 aumentata del 6,3%. I lavoratori maggiormente colpiti dal fenomeno sarebbero gli operai attivi nell'edilizia (il 16,1% dei quali sarebbe stato impiegato con contratto irregolare nel 2015), gli agricoltori (23,4%), il personale impiegato nei dei servizi di alloggio e di ristorazione (17,7%), nelle attivit\u00e0 artistiche e di intrattenimento (22,7%), e soprattutto i lavoratori domestici, per i quali il tasso di irregolarit\u00e0 raggiunge addirittura il 58,3%.\n\nIn questi settori \u00e8 particolarmente forte la presenza di lavoratori stranieri. Per avere un\u2019idea delle proporzioni possiamo guardare ai rapporti di lavoro regolari: secondo il pubblicato nel luglio 2017 dal Ministero del Lavoro e delle Politiche Sociali (i dati sono relativi al 2016) quasi la met\u00e0 dei lavoratori domestici (il 49,6%, 429.940 su un totale di 866.747) \u00e8 costituito da extracomunitari; nel settore agricolo gli stranieri sono 146.924, in quello edilizio sono 239.908 su 1.163.819.\n\nInfine, secondo il pubblicato dall'Istat a luglio del 2017 e riferito all'anno precedente, sono \u201c1 milione e 619 mila le famiglie residenti in condizione di povert\u00e0 assoluta, nelle quali vivono 4 milioni e 742 mila individui\u201d, anche in questo caso una stima vicina a quella riportata da Salvini.\n\nLa povert\u00e0 assoluta \u00e8 sostanzialmente stabile rispetto al 2015, ha un'incidenza pressoch\u00e9 identica su uomini e donne (7,8 e 7,9%), e sembra colpire maggiormente le classi di et\u00e0 pi\u00f9 giovani (12,5% sui ragazzi fino a 17 anni, 10% sulla fascia 18-34 anni) e le coppie con 3 o pi\u00f9 figli (14,7%, un'incidenza che sale 26,8% se si considerano famiglie con 3 o pi\u00f9 figli minori).\n\nIl dato sull\u2019immigrazione \u00e8 esatto: l\u2019arrivo di 800.000 migranti di cui parla il segretario della Lega \u00e8 avvenuto nell\u2019arco di dieci anni in cui diverse forze politiche, inclusa la Lega, hanno rivestito ruoli di governo. I dati riportati da Matteo Salvini su disoccupazione, lavoro in nero e povert\u00e0 in Italia sono numericamente piuttosto precisi, ma non tengono conto della sostanziosa componente dei residenti stranieri in tutte le statistiche che cita. Un quarto delle famiglie straniere residenti in Italia \u00e8 in povert\u00e0 assoluta, oltre 400.000 stranieri residenti in Italia sono in cerca di lavoro e una quota rilevante ha un lavoro non regolare. \u201cN\u00ec\u201d per il segretario della Lega.", "lang": "it"}