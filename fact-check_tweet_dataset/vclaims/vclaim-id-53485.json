{"title": "Borghi ha (quasi) ragione sul \u201cno\u201d al Mes di Portogallo, Spagna e Grecia", "subtitle": "", "author": "pagellapolitica.it", "date": null, "vclaim_id": "vclaim-id-53485", "url": "https://pagellapolitica.it/dichiarazioni/8615/borghi-ha-quasi-ragione-sul-no-al-mes-di-portogallo-spagna-e-grecia", "vclaim": "Il deputato della Lega Claudio Borghi ha scritto su Twitter il 13 maggio che \u00abPortogallo, Spagna e Grecia hanno detto NO al MES\u00bb.\n\nBorghi sta facendo riferimento in particolare al nuovo strumento del Meccanismo europeo di stabilit\u00e0 (Mes), il , di cui abbiamo parlato in una nostra recente analisi, e che ha lo scopo di prestare soldi agli Stati dell\u2019area euro con l\u2019unica condizione esplicita che questi vengano usati per sostenere la spesa sanitaria collegata, direttamente o indirettamente, all\u2019epidemia di Covid-19.\n\nAbbiamo verificato, contattando anche i nostri colleghi fact-checker stranieri, e Borghi ha sostanzialmente ragione.\n\nIn Portogallo, come ci hanno riferito i nostri colleghi della sezione di fact-checking del quotidiano online Obser , il governo ha accolto con favore la nascita del nuovo strumento del Mes privo di condizionalit\u00e0, ma ha escluso al momento di farvi ricorso.\n\nIl motivo, come ha spiegato l\u20198 maggio il segretario alle Finanze Ricardo Mourinho F\u00e9lix (numero due del ministro M\u00e1rio Centeno, che tra l\u2019altro \u00e8 anche il presidente dell\u2019Eurogruppo), \u00e8 che \u00able linee precauzionali sono destinate a situazioni in cui i Paesi incontrano difficolt\u00e0 finanziarie nei mercati\u00bb: mentre il Portogallo, \u00abgrazie all\u2019aggiustamento [dei bilanci pubblici n.d.r.] effettuato negli ultimi anni (\u2026), ha in questo momento condizioni di accesso al mercato regolari e persino molto favorevole, e quindi, in questo momento, non sembra che l\u2019uso di questa linea di credito abbia senso\u00bb.\n\nCome ci hanno confermato infatti i nostri colleghi spagnoli di e di una posizione ufficiale di rifiuto esplicito del nuovo strumento del Mes al momento non \u00e8 ancora stata adottata dal governo di Madrid.\n\nMa, considerato che per la Grecia (come per l\u2019Italia), il ricorso ai titoli di Stato \u00e8 pi\u00f9 costoso in termini di interessi che non chiedere un prestito con il nuovo strumento del Mes, secondo lo stesso retroscena il governo greco starebbe solo aspettando che sia l\u2019Italia a fare la prima mossa, per poi mettersi in scia. Questa stessa ricostruzione ci \u00e8 stata confermata anche da Irene Andriopoulou, ricercatrice e analista del greco ( ).\n\nDa quel che risulta dalle fonti di stampa locali, e soprattutto in base a quello che ci hanno riferito i nostri colleghi stranieri, in tutti e tre i Paesi l\u2019esistenza del nuovo strumento di per s\u00e9 \u00e8 stata accolta con favore. \u00c8 poi vero che non vi si vuole ricorrere in questo momento, considerati i tassi di finanziamento del debito pubblico (buoni o comunque accettabili) sui mercati, ma in alcuni casi non si esclude di farlo in futuro.\n\nSulla stessa questione si \u00e8 espresso anche il leader della Lega, Matteo Salvini, che in un video diffuso su Twitter il 17 maggio ha aggiunto (min. 0.22) all'elenco dei Paesi che avrebbero detto no al Mes anche la Francia.", "lang": "it"}