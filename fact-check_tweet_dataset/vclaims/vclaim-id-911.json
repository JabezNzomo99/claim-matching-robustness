{"title": "Czy w Europie ro\u015bnie poparcie dla eurosceptycznych nurt\u00f3w?", "subtitle": "Czy w Europie ro\u015bnie poparcie dla eurosceptycznych nurt\u00f3w? Sprawdzamy co na ten temat powiedzia\u0142 Patryk Jaki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-911", "url": "https://demagog.org.pl/wypowiedzi/czy-w-europie-rosnie-poparcie-dla-eurosceptycznych-nurtow/", "vclaim": "Czy w Europie ro\u015bnie poparcie dla eurosceptycznych nurt\u00f3w?\n\nW Austrii ro\u015bnie poparcie dla eurosceptycznej Wolno\u015bciowej Partii Austrii (FP\u00d6). W tegorocznych wyborach prezydenckich ich kandydat Norbert Hofer dosta\u0142 si\u0119 do drugiej tury, ale minimalnie przegra\u0142 z kontrkandydatem Alexandrem van der Bellenem w II turze wybor\u00f3w. W wyborach do Izby Narodowej w 2008 roku FP\u00d6 otrzyma\u0142a 17,5% g\u0142os\u00f3w, a w nast\u0119pnych w 2013 roku 20,5%. W wyborach do PE Wolno\u015bciowa Partia Austrii uzyska\u0142a trzeci wynik \u2013 19,7% g\u0142os\u00f3w (4 mandaty).\n\n23 czerwca 2016 roku w Wielkiej Brytanii odb\u0119dzie si\u0119 referendum w sprawie wyj\u015bcia tego kraju z UE, co \u015bwiadczy o tendencjach eurosceptycznych. Sonda\u017ce wskazuj\u0105 na to, \u017ce g\u0142osy za i przeciw wyj\u015bciu Wielkiej Brytanii z UE rozk\u0142adaj\u0105 si\u0119 w miar\u0119 r\u00f3wno z niewielk\u0105 przewag\u0105 g\u0142os\u00f3w za pozostaniem w UE (44% g\u0142os\u00f3w za i 40% g\u0142os\u00f3w przeciw w sonda\u017cu z 19 maja 2016 roku). W kolejnych wyborach ro\u015bnie poparcie dla Partii Niepodleg\u0142o\u015bci Zjednoczonego Kr\u00f3lestwa (UKIP). W wyborach w 2010 roku uzyskali 3,1% g\u0142os\u00f3w, a w 2015 \u2013 12,6%. W wyborach do PE w 2014 roku UKIP zdoby\u0142 26,6% g\u0142os\u00f3w (24 mandaty) i tym samym by\u0142 to najlepszy wynik spo\u015br\u00f3d wszystkich brytyjskich ugrupowa\u0144 startuj\u0105cych w eurowyborach.\n\nWe Francji na znaczeniu zyskuje Front Narodowy (NF), kt\u00f3ry podczas wybor\u00f3w do parlamentu w 2007 roku uzyska\u0142 4,3% g\u0142os\u00f3w, a w roku 2012 ju\u017c 13,6%. W wyborach prezydenckich w 2007 roku startowa\u0142 kandydat tej partii Jean-Marie Le Pen, kt\u00f3ry uzyska\u0142 10,4% poparcia. W kolejnych wyborach w 2012 roku jego c\u00f3rka, Marine Le Pen uzyska\u0142a 17,9% g\u0142os\u00f3w. W wyborach do PE z 2014 roku Front Narodowy przekona\u0142 do siebie najwi\u0119cej wyborc\u00f3w zdobywaj\u0105c 24,86% g\u0142os\u00f3w (24 mandaty).\n\nWe W\u0142oszech do partii eurosceptycznych nale\u017cy Liga P\u00f3\u0142nocna (Lega Nord) oraz Ruch 5 Gwiazd (MoVimento 5 Stelle). W wyborach parlamentarnych w 2008 roku LN uzyska\u0142o 8,1%, ale w 2013 roku na LN odda\u0142o g\u0142os zaledwie 4,3% W\u0142och\u00f3w. Natomiast sukces odnios\u0142o inne ugrupowanie eurosceptyczne. Ruch 5 Gwiazd, kt\u00f3re powsta\u0142o w 2009 roku, zdoby\u0142 w tych wyborach 23,8% g\u0142os\u00f3w. W wyborach do PE M5S uzyska\u0142 drugi wynik w kraju z poparciem wynosz\u0105cym 21,15%, co prze\u0142o\u017cy\u0142o si\u0119 na 17 mandat\u00f3w. LN uzyska\u0142a 5 mandat\u00f3w i wynik 6,15% g\u0142os\u00f3w.\n\nWszystkie wymione wy\u017cej ugrupowania s\u0105 cz\u0119\u015bci\u0105 frakcji eurosceptycznych w Parlamencie Europejskim (Wielka Brytania) i Ruch 5 Gwiazd (W\u0142ochy) nale\u017c\u0105 do eurosceptycznej frakcji Europa Wolno\u015bci i Demokracji. Liga P\u00f3\u0142nocna (W\u0142ochy), Front Narodowy (Francja) oraz Wolno\u015bciowa Partia Austrii (Austria) wchodz\u0105 w sk\u0142ad Europy Narod\u00f3w i Wolno\u015bci, kt\u00f3ra powsta\u0142a w 2015 roku z inicjatywy Marine Le Pen.", "lang": "pl"}