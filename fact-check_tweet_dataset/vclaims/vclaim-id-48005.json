{"title": "Nei, Oslo kommune skal ikke nekte oslofolk \u00e5 spise mer enn 16 kilo kj\u00f8tt i \u00e5ret", "subtitle": "Oslo kommune vil innf\u00f8re streng kj\u00f8ttrasjonering, if\u00f8lge en artikkel p\u00e5 Document.no. Det er ikke riktig.", "author": "www.faktisk.no", "date": null, "vclaim_id": "vclaim-id-48005", "url": "https://www.faktisk.no/faktasjekker/QVY/nei-oslo-kommune-skal-ikke-nekte-oslofolk-a-spise-mer-enn-16-kilo-kjott-i-aret", "vclaim": "Oslo kommune \u00abvil ha streng kj\u00f8ttrasjonering i Oslo\u00bb, sl\u00e5r en overskrift p\u00e5 det alternative nyhetsnettstedet Document.no fast. I artikkelen st\u00e5r det blant annet:\n\nTirsdag 15. oktober hadde artikkelen 955 reaksjoner, 301 kommentarer og 219 delinger p\u00e5 Document.nos Facebook-side. I kommentarfeltene er flere kritiske til det de oppfatter som restriktive tiltak fra byr\u00e5det.\n\nStemmer det at Oslo kommune vil nekte innbyggerne \u00e5 spise mer enn 300 gram kj\u00f8tt i uken? Det skal vi se n\u00e6rmere p\u00e5 i denne faktasjekken.\n\nFaktisk.no har fors\u00f8kt \u00e5 n\u00e5 redakt\u00f8r for Document.no, Hans Rustad, men han har forel\u00f8pig ikke svart p\u00e5 henvendelsene. Det er ikke oppgitt kontaktinformasjon eller e-postadresse til journalisten som har skrevet artikkelen.\n\nUt fra artikkelen, ser det ut til at bakgrunnen for p\u00e5standen er at Oslo sluttet seg til \u00abThe Good Food Cities Declaration\u00bb under et m\u00f8te i C40 Cities Climate Leadership Group-gruppen i K\u00f8benhavn 11. oktober. M\u00f8tet ble omtalt i den svenske avisen Expressen, som det vises til i artikkelen til Document.no.\n\nC40 er et internasjonalt klimanettverk for byer. Oslo, Stockholm, K\u00f8benhavn og Barcelona er blant medlemmene i nettverket.\n\u2022 S\u00f8rge for at maten kommunen kj\u00f8per inn er i tr\u00e5d med The Planetary Health Diet, og ideelt sett at maten er dyrket \u00f8kologisk.\n\u2022 St\u00f8tte en generell \u00f8kning i inntak av plantebasert mat i byene, ved \u00e5 g\u00e5 vekk fra et ikke-b\u00e6rekraftig og usunt kosthold.\n\nKommunen skal ogs\u00e5 samarbeide med n\u00e6ringsliv, innbyggere, offentlige institusjoner og andre organisasjoner for \u00e5 n\u00e5 disse m\u00e5lene p\u00e5 en \u00abinkluderende og rettferdig m\u00e5te\u00bb.\n\n\u00abPlanetary Health Diet\u00bb er utformet i et samarbeid mellom Gunhild Stordalens stiftelse Eat og flere forskere, gjennom Eat-Lancet Commission. Form\u00e5let med kostholdet er oppsummert i kortversjonen av kommisjonens rapport (krever registrering).\n\nKommisjonen anbefaler at man skal spise mer fullkorn, n\u00f8tter og belgvekster. Man kan ogs\u00e5 spise kj\u00f8tt, men inntaket b\u00f8r begrenses til 16 kg i \u00e5ret, eller litt over 300 gram per uke. Inntaket av melkeprodukter b\u00f8r ikke overstige 90 kg per \u00e5r.\n\nFaktisk.no har spurt byr\u00e5det i Oslo om hva erkl\u00e6ringen inneb\u00e6rer mer generelt.\n\n\u2013 Hensikten med erkl\u00e6ringen er \u00e5 skape \u00f8kt oppmerksomhet om p\u00e5virkningen s\u00e6rlig forbruk av kj\u00f8tt og meieriprodukter har p\u00e5 klimagassutslippene, og hvordan byer har mulighet til og ansvar for \u00e5 redusere forbruksbaserte klimagassutslipp, skriver Hanne Gj\u00f8rtz, kommunikasjonssjef i Oslo kommune, i en e-post til Faktisk.no.\n\nEtt av punktene i Good Food Cities-erkl\u00e6ringen sier at byene som har sluttet seg til erkl\u00e6ringen skal innf\u00f8re \u00abtiltak for en samlet \u00f8kning av sunt, plantebasert matforbruk i kommunen\u00bb.\n\nP\u00e5 nettsidene til C40-gruppen finner vi ogs\u00e5 en oversikt over hva byene som har undertegnet Good Food Cities-erkl\u00e6ringen planlegger \u00e5 gj\u00f8re for \u00e5 oppn\u00e5 m\u00e5lene de har forpliktet seg til\n\nI Oslos kapittel st\u00e5r det blant annet at kommunen skal jobbe for \u00e5 redusere matsvinn og satse p\u00e5 lokal matproduksjon, eller \u00aburbant jordbruk\u00bb. Rasjonering av kj\u00f8tt er ikke nevnt som et mulig tiltak.\n\nIf\u00f8lge Gj\u00f8rtz er tiltakene i all hovedsak rettet mot kommunens egne virksomheter, ikke mot innbyggerne.\n\nIf\u00f8lge Document.no er det rimelig \u00e5 anta at Oslo vil benytte \u00abulike tvangstiltak\u00bb for \u00e5 s\u00f8rge for at folk spiser mindre kj\u00f8tt:\n\nDocument.no sl\u00e5r fast at dette vil f\u00f8re til magre tider for kj\u00f8ttsultne osloboere:\n\nFaktisk.no har spurt byr\u00e5det om kj\u00f8ttrasjonering er et av tiltakene kommunen kan benytte for \u00e5 redusere kj\u00f8ttforbruket med 80 prosent.\n\n\u2013 Nei, det stemmer ikke. Det er et m\u00e5l om \u00e5 redusere kj\u00f8ttforbruket, men det er ikke kvantitativt fastsatt, skriver Hanne Gj\u00f8rtz, kommunikasjonssjef i Oslo kommune.\n\nFaktisk.no har ogs\u00e5 tatt kontakt med C40 for \u00e5 sp\u00f8rre om byene som har signert erkl\u00e6ringen dermed \u00e5pner for kj\u00f8ttrasjonering. Zachary Tofias, som er leder for mat-, vann- og avfallsprogrammet i C40, svarer slik p\u00e5 dette sp\u00f8rsm\u00e5let:\n\nDet er alts\u00e5 helt feil at Oslo skal innf\u00f8re kj\u00f8ttrasjonering.\n\nN\u00e5r skal det skje?\n\nIf\u00f8lge Document.no er planen at kj\u00f8ttforbruket skal v\u00e6re redusert innen to \u00e5r. I erkl\u00e6ringen st\u00e5r det derimot at m\u00e5lsetningene skal oppn\u00e5s innen 2030.\n\n\u2013 Innen to \u00e5r etter signering, skal byene som slutter seg til erkl\u00e6ringen, i samarbeid med innbyggere, bedrifter, offentlige institusjoner og andre organisasjoner, ha utviklet en felles strategi for \u00e5 implementere tiltakene og innlemme strategien i byens klimahandlingsplan, skriver kommunikasjonssjef Hanne Gj\u00f8rtz.\n\nI en e-post skriver Tofias fra C40 at erkl\u00e6ringen er et uttrykk for ambisjoner som skal gi retning til klimaarbeidet frem mot 2030. Selv om det finnes tallfestede m\u00e5l i Eat-stiftelsens diett, er disse ikke tatt inn i erkl\u00e6ringen Oslo har sluttet seg til.\n\n\u2013 Det eneste byene formelt sett skal ha gjort innen to \u00e5r, er \u00e5 jobbe med interessenter for \u00e5 fastlegge en plan.\n\nDet er alts\u00e5 ikke riktig at tiltakene erkl\u00e6ringen legger opp til skal innf\u00f8res innen to \u00e5r, slik Document.no-artikkelen antyder.", "lang": "no"}