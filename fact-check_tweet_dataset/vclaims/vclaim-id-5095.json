{"title": "Procedowana nowelizacja KPK w wypowiedzi Jaros\u0142awa Gowina", "subtitle": "Jaros\u0142aw Gowin o tym, jakie zmiany wprowadza nowelizacja KPK. Sprawdzamy, co na temat kontradyktoryjno\u015bci powiedzia\u0142 Jaros\u0142aw Gowin.", "author": "demagog.org.pl", "date": null, "vclaim_id": "vclaim-id-5095", "url": "https://demagog.org.pl/wypowiedzi/procedowana-nowelizacja-kpk-w-wypowiedzi-jaroslawa-gowina/", "vclaim": "Obecnie dowody przeprowadzane by\u0142y przez s\u0105d, co prowadzi\u0142o do bierno\u015bci stron post\u0119powania, kt\u00f3re oczekiwa\u0142y przeprowadzenia post\u0119powania dowodowego, wyja\u015bnienia okoliczno\u015bci i wyroku s\u0105du. Dzia\u0142o si\u0119 to na mocy art. 167 KPK o tre\u015bci:\n\nDowody przeprowadza si\u0119 na wniosek stron albo z urz\u0119du.\n\nZmiana, kt\u00f3ra nast\u0105pi 1 lipca br. w znacz\u0105cy spos\u00f3b zmienia spos\u00f3b przeprowadzania dowod\u00f3w. Po zmianie to strony post\u0119powania b\u0119d\u0105 przeprowadza\u0142y dowody, a s\u0105d b\u0119dzie orzeka\u0142 na podstawie przeprowadzonych dowod\u00f3w stron. Zawarte jest to w Ustawie z dnia 20 lutego 2015r. o zmianie ustawy \u2013 Kodeks karny oraz niekt\u00f3rych innych ustaw (Dz. U. poz. 396).\n\nArt. 167 otrzymuje brzmienie: \u201eArt. 167. \u00a7 1. W post\u0119powaniu przed s\u0105dem, kt\u00f3re zosta\u0142o wszcz\u0119te z inicjatywy strony, dowody przeprowadzane s\u0105 przez strony po ich dopuszczeniu przez przewodnicz\u0105cego lub s\u0105d. W razie niestawiennictwa strony, na kt\u00f3rej wniosek dow\u00f3d zosta\u0142 dopuszczony, a tak\u017ce w wyj\u0105tkowych wypadkach, uzasadnionych szczeg\u00f3lnymi okoliczno\u015bciami, dow\u00f3d przeprowadza s\u0105d w granicach tezy dowodowej. W wyj\u0105tkowych wypadkach, uzasadnionych szczeg\u00f3lnymi okoliczno\u015bciami, s\u0105d mo\u017ce dopu\u015bci\u0107 i przeprowadzi\u0107 dow\u00f3d z urz\u0119du.\n\n\u00a7 2. W innym post\u0119powaniu przed s\u0105dem ni\u017c wymienione w \u00a7 1 oraz w post\u0119powaniu przygotowawczym dowody przeprowadzane s\u0105 przez organ procesowy prowadz\u0105cy post\u0119powanie. Nie wy\u0142\u0105cza to prawa do zg\u0142oszenia wniosku dowodowego przez stron\u0119.\u201d\n\nNa podstawie tego zapisu, a zw\u0142aszcza wyt\u0142uszczonego fragmentu mo\u017cna wnioskowa\u0107, \u017ce s\u0105dy przy sprawach, o kt\u00f3rych m\u00f3wi Jaros\u0142aw Gowin maj\u0105 odpowiednie narz\u0119dzia, aby odst\u0105pi\u0107 od dowod\u00f3w stron i przeprowadzi\u0107 go samodzielnie. Taki zabieg jest faktycznym odst\u0105pieniem od zasady kontradyktoryjno\u015bci.", "lang": "pl"}