{"title": "Qualcosa non torna sul decreto vaccini del governo?", "subtitle": "Il testo unico sulle autocertificazioni escludeva il ricorso a esse per i certificati sanitari", "author": "www.agi.it", "date": "2018-07-07T07:32+0200", "vclaim_id": "vclaim-id-4759", "url": "https://www.agi.it/fact-checking/decreto_vaccini_autocertificazione-4121094/news/2018-07-07/", "vclaim": "Quali sono quindi le conseguenze, almeno teoriche, di una falsa dichiarazione? Il DPR 445 del 2000, che contiene la normativa sulle dichiarazioni sostitutive (le autocertificazioni), prevede all\u2019articolo 76 che \u201cchiunque rilascia dichiarazioni mendaci, forma atti falsi o ne fa uso nei casi previsti dal presente testo unico \u00e8 punito ai sensi del codice penale e delle leggi speciali in materia\u201d.\n\nQuindi l\u2019autocertificazione in materia vaccinale \u00e8 vietata, a meno che una norma non dica diversamente. Il problema, in questo caso, \u00e8 che una circolare ministeriale non \u00e8 una legge n\u00e9 un atto avente forza di legge, e dunque non dovrebbe poter derogare il divieto dell\u2019articolo 49.\n\nMa qui la situazione si complica ulteriormente, perch\u00e9 un\u2019eccezione in tema di vaccini e autocertificazioni era stata fatta proprio dal decreto Lorenzin. Il decreto (d.l. 73/2017), infatti, prevedeva che \u201cLa documentazione comprovante l\u2019effettuazione delle vaccinazioni pu\u00f2 essere sostituita dalla dichiarazione resa ai sensi del DPR 445/2000\u201d (art. 3 co.1).\n\nDi qui il problema giuridico: una circolare ministeriale, che \u00e8 un atto interno alla pubblica amministrazione, pu\u00f2 modificare il contenuto di un atto avente forza di legge (il decreto Lorenzin), al punto da trasformare una soluzione temporanea (l\u2019autocertificazione in attesa dei documenti ufficiali) in una soluzione definitiva (l\u2019autocertificazione \u00e8 sufficiente e basta)? Questa soluzione non \u00e8 contraria all\u2019articolo 49 del DPR 445/2000, che se era - legittimamente - derogato dal decreto Lorenzin, non lo \u00e8 altrettanto da una circolare?\n\nAbbiamo chiesto il parere di alcuni esperti di legge, ma non abbiamo avuto risposte univoche. I genitori che porteranno solo le autocertificazioni non dovrebbero temere conseguenze. \u00c8 tuttavia possibile che la magistratura, se investita della questione, rilevi l\u2019inadeguatezza dello strumento \u201ccircolare ministeriale\u201d per ampliare quanto previsto dal decreto Lorenzin e ne bocci il contenuto, invitando il legislatore ad adottare una legge o un atto equivalente, se intende preservarlo.\n\nMassimo Baroni ha ragione sia sul fatto che la circolare non incide sull\u2019obbligatoriet\u00e0 del vaccino, sia sul fatto che chi dichiara il falso commette un reato perseguibile penalmente. Al di l\u00e0 di questo, rimangono per\u00f2 perplessit\u00e0 sulla legittimit\u00e0 della circolare Grillo-Bussetti, in quanto potrebbe non essere lo strumento adatto per modificare la normativa del decreto Lorenzin.", "lang": "it"}