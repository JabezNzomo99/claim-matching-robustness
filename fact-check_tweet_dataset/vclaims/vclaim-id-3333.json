{"title": "\u00abStorskalalandbruk utgj\u00f8r 70 prosent av arealet for matproduksjon globalt, men produserer 30 prosent av maten\u00bb", "subtitle": "FNs matvareorganisasjon og forskere kaller tallene for \u00abguestimates\u00bb.", "author": "www.faktisk.no", "date": null, "vclaim_id": "vclaim-id-3333", "url": "https://www.faktisk.no/faktasjekker/Ykp/storskalalandbruk-utgjor-70-prosent-av-arealet-for-matproduksjon-globalt-men-produserer-30-prosent", "vclaim": "De siste ukene har en heftig debatt om hva slags landbruk som produserer mest mat, ridd debattsidene til Nationen. Det startet med at stortingsrepresentant Torgeir Krag Fylkesnes (SV) i et forsvar for et mer desentralisert landbruk i Norge, skrev f\u00f8lgende:\n\nDen siste p\u00e5standen, den om at storskalabrukene globalt utgj\u00f8r 70 prosent av landbruksarealet, men bare st\u00e5r for 30 prosent av produksjonen, fikk H\u00f8yre-representant Tom Christer Nilsen til \u00e5 reagere. Han mener det ikke finnes dokumentasjon som st\u00f8tter opp under en slik p\u00e5stand. 30. november skrev han f\u00f8lgende i et svar i Nationen:\n\nFylkesnes baserte sitt f\u00f8rste innlegg p\u00e5 informasjon i boka \u00abJordboka\u00bb til Dag J\u00f8rund L\u00f8nning. L\u00f8nning er professor i nyskaping og bygdeutvikling og rektor ved H\u00f8gskulen for landbruk og bygdeutvikling (HLB) p\u00e5 Bryne. Samme dag engasjerte forfatteren seg i debatten og svarte p\u00e5 Nilsens innlegg:\n\nProfessoren viser til ytterligere to kilder: Organisasjonen Grain, og det han omtaler som \u00abvelrenommerte ETC Group\u00bb.\n\nGrain er en spansk organisasjon som jobber for \u00e5 fremme sm\u00e5b\u00f8nders sak globalt. ETC Group er en amerikansk organisasjon med r\u00f8tter tilbake til 1930-tallet, da blant andre Eleanor Roosevelt engasjerte seg for \u00e5 fremme sm\u00e5b\u00f8nders sak.\n\nI et nytt svar, publisert i Nationen 6. desember, fastholder Nilsen at det ikke er dokumentasjon for p\u00e5standen. Han peker p\u00e5 at tallet stammer fra ETC, men at det inkluderer jakt, fiske og fangst i matproduksjonen p\u00e5 sm\u00e5brukene:\n\nNilsen viser til at FN-organisasjonen FAO i en rapport skriver at familiebruk st\u00e5r for 53 prosent av matproduksjonen og har 53 prosent av arealet.\n\nDe sentrale sp\u00f8rsm\u00e5lene i diskusjonen er disse:\n\u2022 Er det godt dokumentert at storskalalandbruk utgj\u00f8r 70 prosent av arealet for matproduksjon?\n\u2022 St\u00e5r det samme storskalalandbruket for 30 prosent av matproduksjonen?\n\nP\u00e5standen om at sm\u00e5skala landbruk utgj\u00f8r 70 prosent av matproduksjonen dukker opp flere steder. L\u00f8nning viser til at en rekke organisasjoner og personer som er engasjert i sm\u00e5b\u00f8nders rettigheter og lokal matproduksjon bruker tallene. Blant dem er , forfatter , FN sin spesialrapport\u00f8r p\u00e5 rett til mat, , og matorganisasjonen\n\nOgs\u00e5 i FAO-rapporten \u00abCoping with the food and agriculture challenge: smallholders\u2019 agenda\u00bb, fra 2013, dukker tallene opp. Der st\u00e5r det to steder at sm\u00e5brukene s\u00f8rger for 70 prosent av verdens matproduksjon (s.1 og s. 22). Dette dokumentet er imidlertid et sammendrag av synspunkter og p\u00e5stander som en gruppe landbruksorganisasjoner presenterte p\u00e5 et m\u00f8te i forbindelse med Rio +20 konferansen om b\u00e6rekraftig utvikling.\n\nETC Group er en organisasjon som FAO hyppig refererer til. En sentral p\u00e5stand i deres rapport \u00abWho will feed us\u00bb, er at sm\u00e5b\u00f8nder st\u00e5r for 70 prosent av matproduksjonen p\u00e5 jorda, men bare bruker 30 prosent av arealet. De skriver at de anerkjenner at p\u00e5standen er omstridt og at mer presise anslag ikke er mulig fordi dataene er mangelfulle. Men de viser til en lang rekke navn og organisasjoner som n\u00e5 har brukt disse tallene.\n\nI rapporten skiller ETC mellom sm\u00e5b\u00f8nder og stor-bruk p\u00e5 denne m\u00e5ten:\n\u2022 Nettverk av sm\u00e5b\u00f8nder: Dette er sm\u00e5skalaprodusenter, ofte familiedrevne sm\u00e5b\u00f8nder som driver med husdyrhold, jakt, fangst, fiske eller urbant landbruk. Ogs\u00e5 de som ikke eier sine egne produksjonsmidler, men arbeider med matproduksjon for andre er inkludert. Maten de ikke spiser selv, bytter eller selger de med naboer, eller selger p\u00e5 det lokale markedet.\n\u2022 Den industrielle matkjeden: Dette er mat som blir produsert p\u00e5 st\u00f8rre enheter der hovedform\u00e5let er salg inn i til st\u00f8rre systemer som typisk foredler, distribuerer, pakketerer og selger maten i et forhandlernettverk. Alle leddene er regulerte, og forbundet med finansinstitusjoner.\n\nMed disse definisjonene er det aller meste av norsk landbruk en del av den industrielle matkjeden.\n\nI 2016 publiserte FAO en forskningsartikkel i samarbeid med forskere p\u00e5 Institute for Agriculture and Trade Policy (USA), Washington State University (USA); University of British Columbia (Canada), Biovision Foundation for Ecological Development (Sveits) og Cornell University (USA).\n\nDer etterg\u00e5r de grunnlaget for de mye brukte tallene, som i rapporten omtales som \u00abguestimates\u00bb, - grove anslag med element av gjetning. De skriver at det er lite empirisk dekning for p\u00e5standene:\n\nDe p\u00e5peker alts\u00e5 at n\u00e5r det har v\u00e6rt snakk om 70 prosent av matproduksjonen, er dette 50 prosent fra landbruk og 20 prosent fra jakt, fangst og sm\u00e5skalafiske.\n\nI tillegg til at tallene er usikre, skriver forskerne alts\u00e5 at det er lite empirisk grunnlag for \u00e5 sl\u00e5 fast dette. Samtidig skriver de at det er konsistent dokumentasjon for at sm\u00e5skalalandbruk kan v\u00e6re mer produktivt, mer stabilt, skape flere jobber og v\u00e6re bedre for lokal \u00f8konomi. I tillegg er det bra for biologisk mangfold, det bidrar til et bedre kosthold og h\u00f8yere matsikkerhet.\n\nHer kommer de inn p\u00e5 forholdet mellom familielandbruk p\u00e5 den ene siden, og storskalalandbruk, drevet av kooperativer eler store selskaper. Dette er noe annet enn forholdet mellom sm\u00e5bruk og storbruk. I Norge er de aller fleste g\u00e5rder familiebruk, men likevel en del av den industrielle matkjeden.\n\nEn oversikt i rapporten viser at over 80 prosent av landbruksarealet i Norge er familieg\u00e5rder. For Europa, samlet sett, er dette tallet 69 prosent.\n\nN\u00e5r det gjelder sp\u00f8rsm\u00e5let om hvorvidt stor-skala landbruk bare st\u00e5r for 30 prosent av matproduksjonen er ikke dette direkte besvart, for heller ikke her finnes det sikre tall. Men FAO skriver dette:\n\nDe p\u00e5peker at dette tallet er betydelig lavere enn tidligere beregninger - alts\u00e5 at argumentet om at sm\u00e5g\u00e5rder er mer effektive n\u00e5 er svekket.\n\nProfessor Ole Gj\u00f8lberg ved Norges milj\u00f8- og biovitenskapelige universitet (NMBU) p\u00e5 \u00c5s mener det bare er t\u00f8ys \u00e5 p\u00e5st\u00e5 at mindre bruk er mer effektive enn st\u00f8rre. S\u00e6rlig hvis man ser p\u00e5 norske forhold:\n\nGlobalt mener han det kan v\u00e6re eksempler p\u00e5 at sm\u00e5 bruk er mer effektive.\n\nFAO-rapporten beskriver familielandbruk som en effektiv eieform. Det er Gj\u00f8lberg enig i:\n\nHan p\u00e5peker at det er en forskjell mellom hva som gir matsikkerhet for den enkelte og hva som gir trygg matforsyning for store befolkninger.\n\nI p\u00e5standen er Fylkesnes tydelig p\u00e5 at han her snakker om globale forhold, alts\u00e5 den globale sammenhengen mellom sm\u00e5bruk og storbruk. Det er noe helt annet enn sammenhengen mellom sm\u00e5 og store bruk i Norge. Det er det siste som er tema for artikkelen til SV-representanten.\n\nHvis vi isolert sett ser p\u00e5 det globale forholdet mellom sm\u00e5 og store bruk, har tallene Fylkesnes viser til blitt gjentatt i forskjellige varianter av mange organisasjoner. Det er derfor forst\u00e5elig at Fylkesnes selv har brukt disse tallene.\n\nMen FN-organisasjonen FAO i samarbeid med sentrale forskere fra flere anerkjente universiteter konkluderer med at disse tallene er alt for usikre, og at mer forskning er n\u00f8dvendig for at man kan si noe sikkert om den globale sammenhengen mellom sm\u00e5 og store bruk.", "lang": "no"}