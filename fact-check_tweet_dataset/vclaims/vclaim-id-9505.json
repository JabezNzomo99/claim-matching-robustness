{"title": "Le Regioni pi\u00f9 indebitate sono quelle governate dal Pd, come dice Grillo?", "subtitle": "Sul blog di Grillo, la denuncia. Abbiamo fatto una verifica", "author": "www.agi.it", "date": null, "vclaim_id": "vclaim-id-9505", "url": "https://www.agi.it/fact-checking/beppe_grillo_debito_regioni_pd-2263990/news/2017-10-18/", "vclaim": "Sul blog di Beppe Grillo \u00e8 stato pubblicato lo scorso 15 ottobre un post dal titolo \u201cI partiti si indebitano, i cittadini pagano\u201d, in cui gli esponenti del M5S Europa scrivono: \u201cLe Regioni italiane hanno un deficit di 33 miliardi di euro. Quelle pi\u00f9 indebitate d'Italia sono oggi tutte governare dal Pd: calcolando il disavanzo per abitante in testa c'\u00e8 la Regione Lazio (1.850 euro), poi il Piemonte (1.600 euro) e la Sicilia (1.200 euro)\u201d.\n\nI disavanzi pro capite, cio\u00e8 la differenza tra entrate e uscite calcolata per abitante, sono significativamente pi\u00f9 bassi di quelli citati. Nel 2015 (ultimo dato disponibile) i tre enti territoriali messi peggio sono la Provincia autonoma di Bolzano (393,95 euro), e le regioni della Sardegna (205,42 euro) e della Valle d\u2019Aosta (192,44 euro).\n\nLazio (56,45), Piemonte (1,31 euro, ma di avanzo: \u00e8 cio\u00e8 un dato positivo) e Sicilia (2,68 euro, di avanzo) sono pi\u00f9 indietro - e in due casi non c\u2019\u00e8 addirittura un passivo.\n\n\u00c8 tuttavia possibile che sulle discrepanze tra l\u2019articolo di giornale e la Corte dei Conti abbia influito il \u201cpasticcio contabile\u201d seguito al decreto legge 35/2013, con cui lo Stato stanziava risorse, circa 40 miliardi per gli anni 2013 e 2014, per consentire alle amministrazioni pubbliche di accelerare i pagamenti dei debiti pregressi verso i fornitori.\n\nI presidenti delle tre regioni citate dal M5S (e da il Sole 24 Ore) sono rispettivamente Nicola Zingaretti (Pd), Sergio Chiamparino (Pd) e Rosario Crocetta (ex Pd, ora \u00e8 presidente del partito \u201cIl Megafono \u2013 Lista Crocetta\u201d).\n\nIl debito pro capite \u00e8 in media, per le regioni a statuto ordinario, di 1.074 euro, per le regioni a statuto speciale di 1.166 euro. Le regioni i cui abitanti sopportano un maggior debito sono la Val D\u2019Aosta, con 4.632 euro di debito a persona, il Lazio (3.494 euro) e il Piemonte (2.371 euro).", "lang": "it"}