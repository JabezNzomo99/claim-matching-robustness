{"title": "Gentiloni \u00e8 generoso sullo sviluppo dell'economia circolare in Italia", "subtitle": "", "author": "pagellapolitica.it", "date": null, "vclaim_id": "vclaim-id-9804", "url": "https://pagellapolitica.it/dichiarazioni/8045/gentiloni-e-generoso-sullo-sviluppo-delleconomia-circolare-in-italia", "vclaim": "\u00abIl nostro Paese ha la singolare caratteristica di essere tra quelli pi\u00f9 avanzati nell'economia circolare [...] e tuttavia non ha ancora raggiunto i suoi target di raccolta differenziata. Ci sono molte differenze tra parti e parti d'Italia sulla differenziata\u00bb (min. 6\u2019 52\u2019\u2019)\n\nPaolo Gentiloni, presidente del Consiglio dei ministri uscente, ha partecipato alla presentazione dell\u2019 e del , due importanti pubblicazioni ufficiali che forniscono una fotografia della situazione ambientale in Italia. Nel farlo, ha parlato di un successo italiano nel campo dell\u2019\u201ceconomia circolare\u201d e, contemporaneamente, della strada ancora da fare per quanto riguarda la raccolta differenziata.\n\nMa che cos\u2019\u00e8 l\u2019economia circolare? E Gentiloni dice il vero, quando parla del posizionamento internazionale dell\u2019Italia e delle differenze interne nazionali? Siamo andati a verificare.\n\nCon l\u2019espressione \u201ceconomia circolare\u201d si intende un sistema economico dove \"il valore di prodotti, materiali e risorse \u00e8 preservato il pi\u00f9 a lungo possibile, e la produzione di rifiuti \u00e8 ridotta al minimo\". L\u2019assunto teorico (e, come vedremo, normativo) \u00e8 dunque che sia preferibile vivere in un sistema con un alto tasso di rigenerazione delle risorse messe in moto.\n\nNel dicembre 2015 la Commissione europea ha adottato un primo piano d\u2019azione finalizzato allo sviluppo dell'economia circolare. Nel 2017 ha creato la , un forum gestito dalla Commissione e dal Comitato economico e sociale europeo (CESE) che promuove la partecipazione attiva di partner sociali e societ\u00e0 civile alle politiche comunitarie. A gennaio 2018, da ultimo, ci sono state una serie di misure legislative aggiuntive rispetto a quanto gi\u00e0 implementato nel corso dei due anni precedenti.\n\nUno degli ultimi documenti ufficiali utili a capire a che punto sia il piano per promuovere l\u2019economia circolare \u00e8 la Comunicazione della Commissione Europea del 16 gennaio 2018. Gli indicatori di riferimento sono 10 e vengono raggruppati in 4 macro aree:\n\nGrazie al dell\u2019ISPRA si pu\u00f2 constatare che l\u2019Italia, come afferma Gentiloni, non ha raggiunto in tempo l\u2019obiettivo chiave in termini di raccolta differenziata dei rifiuti municipali: solo nel 2016 \u00e8 stato superata la soglia del 50% di raccolta differenziata, che era l'obiettivo 2009, e siamo ancora molto lontani dal 65% fissato come obiettivo per il 2012.\n\nTra i riferimenti internazionali possiamo consultare il rapporto di e dello (EEB), intitolato \u201c ?\u201d, datato novembre 2017. Eunomia \u00e8 una societ\u00e0 di consulenza indipendente britannica, che ha affiancato la Commissione europea nella definizione del \u201cCircular Economy package\u201d.\n\nL\u2019Italia, ad esempio, ha un buon posizionamento per quanto riguarda la percentuale di persone impiegate nel settore sul totale degli occupati (al quinto posto, con il 2,05 percento, dopo Lettonia, Lituania, Polonia e Croazia). Ma anche un punteggio mediocre se si considera il numero di brevetti nel settore del riciclaggio rilasciati ogni milione di abitante (0,58 contro il 2,65 del Paese leader, Finlandia), un valore che \u00e8 utile per misurare i livelli di innovazione nel settore.\n\nGentiloni \u00e8 nel giusto quando sostiene che la raccolta differenziata non \u00e8 al passo con gli obiettivi comunitari e che ci sia ancora un forte divario tra Nord, Centro e Sud. Meno corretto invece sostenere che l\u2019Italia sia alla frontiera dell\u2019economia circolare. I dati ufficiali Eurostat forniti attraverso lo strumento di monitoraggio della Commissione tratteggiano una situazione variegata, con alcuni indicatori positivi e altri negativi. Per il presidente del Consiglio uscente \u201cN\u00ec\u201d.", "lang": "it"}