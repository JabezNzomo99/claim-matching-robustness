{"title": "Prestiti e pressione fiscale per le imprese: le cose sono peggiorate?", "subtitle": "", "author": "pagellapolitica.it", "date": null, "vclaim_id": "vclaim-id-14679", "url": "https://pagellapolitica.it/dichiarazioni/8149/prestiti-e-pressione-fiscale-per-le-imprese-le-cose-sono-peggiorate", "vclaim": "\u00abDa maggio i costi dei prestiti alle imprese sono saliti del 50%; la pressione fiscale complessiva \u00e8 arrivata al 64%, contro la media europea del 40... Questo governo sta uccidendo le imprese\u00bb.\n\nA detta dell\u2019esponente forzista, gli imprenditori avrebbero visto aumentare del 50% il costo per ricevere prestiti e la pressione fiscale complessiva sarebbe arrivata a 64 punti percentuali, contro i 40 della media europea.\n\nL\u2019Istat definisce la pressione fiscale [1], di cui abbiamo gi\u00e0 parlato in alcune precedenti analisi, come il rapporto tra l\u2019ammontare delle imposte (dirette, indirette e in conto capitale) e dei contributi sociali (effettivi e figurativi), da un lato, e il Pil dall\u2019altro.\n\nSecondo i dati Eurostat, nel 2017 la pressione fiscale italiana era pari al 42,4 per cento del Prodotto interno lordo del nostro Paese. Sebbene ci trovassimo in sesta posizione, la pressione fiscale era solamente di 2,2 punti percentuali maggiore rispetto alla media europea (40,2 per cento), e di quasi 22 punti minore a quanto riportato dal Presidente del Parlamento Europeo.\n\nIl presidente del Parlamento Europeo Antonio Tajani ha dichiarato che, da maggio gli imprenditori avrebbero visto aumentare del 50 per cento il costo dei prestiti per le loro imprese. A questo si aggiungerebbe una pressione fiscale complessiva che avrebbe raggiunto quota 64 punti percentuali. Ben 24 punti in pi\u00f9 della media europea, che si attesterebbe invece al 40 per cento.\n\nSia la notizia dell\u2019aumento dei prestiti richiesti dalle imprese sia il valore del tasso medio di prestito sulle nuove operazioni riportati dalla Banca d\u2019Italia sembrano smentire la dichiarazione del vicepresidente di Forza Italia. Se \u00e8 pur vero che c'\u00e8 stato negli ultimi mesi un incremento nel tasso a cui le banche prestano fondi alle imprese, l\u2019aumento citato da Tajani \u00e8 abbondantemente fuori misura. Da maggio a ottobre, infatti, il valore di questo tasso \u00e8 aumentato del 6,7 per cento e non del 50.\n\nIn aggiunta, i dati Eurostat sulla pressione fiscale non riportano valori del 64 per cento, bens\u00ec del 42,4 per il 2017. Infine, sebbene il rapporto tra tasse e contributi pagati sui profitti dalle imprese italiane - secondo un diverso indicatore utilizzato dalla Banca Mondiale - fosse nel 2015 effettivamente pari al 64,8 per cento del totale, gli ultimi dati disponibili, che comunque non riguardano il periodo in cui \u00e8 stato in carica il governo Conte, lo davano in discesa a 48 punti percentuali.", "lang": "it"}