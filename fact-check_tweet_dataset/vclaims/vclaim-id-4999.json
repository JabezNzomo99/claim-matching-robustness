{"title": "Obama wycofa\u0142 si\u0119 ze s\u0142\u00f3w o polskich obozach zag\u0142ady?", "subtitle": "Bronis\u0142aw Komorowski o tym, \u017ce wp\u0142yn\u0105\u0142 na Prezydenta Obam\u0119, by ten wycofa\u0142 si\u0119 ze sformu\u0142owania o \"polskich obozach zag\u0142ady\". Sprawdzamy PBK.", "author": "demagog.org.pl", "date": null, "vclaim_id": "vclaim-id-4999", "url": "https://demagog.org.pl/wypowiedzi/obama-wycofal-sie-ze-slow-o-polskich-obozach-zaglady/", "vclaim": "Obama wycofa\u0142 si\u0119 ze s\u0142\u00f3w o polskich obozach zag\u0142ady?\n\nPrezydent Stan\u00f3w Zjednoczonych Barak Obama w 2012 roku podczas nadawania po\u015bmiertnie Janowi Karskiemu Prezydenckiego Medalu Wolno\u015bci przem\u00f3wi\u0142:\n\n\u2018\u2019Jan s\u0142u\u017cy\u0142 jak kurier polskiego ruchu oporu w najczarniejszych latach II Wojny \u015awiatowej. Przed jedn\u0105 z wypraw na terytorium wroga us\u0142ysza\u0142, \u017ce \u017bydzi s\u0105 masowo mordowani. Ruch oporu pom\u00f3g\u0142 mu dosta\u0107 si\u0119 do warszawskiego getta i do polskiego obozu \u015bmierci, \u017ceby zobaczy\u0107 to na w\u0142asne oczy.\n\nS\u0142owa spotka\u0142y si\u0119 z reakcj\u0105 polskiego MSZ oraz Prezydenta, kt\u00f3ry napisa\u0142 list do Baracka Obamy 30 maja 2012 roku. W odpowiedzi z 31 maja 2015 roku Barack Obama napisa\u0142:\n\n\u2018\u2019 Wspominaj\u0105c o \u201epolskim obozie \u015bmierci\u201d, a nie o \u201enazistowskim obozie \u015bmierci w okupowanej przez Niemcy Polsce\u201d omy\u0142kowo u\u017cy\u0142em zwrotu, kt\u00f3ry przez lata wywo\u0142ywa\u0142 cierpienie u wielu Polak\u00f3w i w zwi\u0105zku z kt\u00f3rym Polska s\u0142usznie podj\u0119\u0142a kampani\u0119 na rzecz wyeliminowania go z publicznego dyskursu na ca\u0142ym \u015bwiecie. \u017ba\u0142uj\u0119 b\u0142\u0119du i zgadzam si\u0119, \u017ce moment ten stanowi okazj\u0119, by zapewni\u0107, \u017ce obecne i przysz\u0142e pokolenia znaj\u0105 i b\u0119d\u0105 zna\u0107 prawd\u0119.\u2019\u2019\n\n\u2018\u2019 Ponadto po prostu nie by\u0142o \u201epolskich oboz\u00f3w \u015bmierci\u201d. O\u015brodki zabijania w Auschwitz-Birkenau, Be\u0142\u017ccu, Treblince i gdzie indziej w okupowanej Polsce by\u0142y budowane i prowadzone przez re\u017cim nazistowski. Odwrotnie, wielu Polak\u00f3w ryzykowa\u0142o swym \u017cyciem \u2013 i odda\u0142o swe \u017cycie \u2013 by ocali\u0107 \u017byd\u00f3w przed Holokaustem\u2019\u2019.\n\nWypowied\u017a odbi\u0142a si\u0119 szerokim echem w \u015bwiatowych mediach, kt\u00f3re wypomina\u0142y \u2018\u2019wpadk\u0119\u2019\u2019 Obamy.", "lang": "pl"}