{"title": "Nee, dit beeld is geen bewerking van het origineel", "subtitle": "Een bewering dat CNN een beeld bewerkte door het gezicht van een zwarte man op het lichaam van een witte man te plaatsen is honderden keren gedeeld op Facebook. De bewering is onwaar. Video\u2019s van dezelfde gebeurtenis tonen aan dat de beelden niet bewerkt zijn.", "author": "sprawdzam.afp.com", "date": "2020-06-16T12:46:08+02:00", "vclaim_id": "vclaim-id-52897", "url": "https://sprawdzam.afp.com/node/9884", "vclaim": "Op de post staan twee afbeeldingen van een man die op de grond ligt terwijl een politieagent hem vast lijkt te houden. Er zijn rode cirkels getekend rondom het hoofd en het been van de man, die verschillende huidskleuren lijken te hebben. Boven de foto\u2019s staat in het Engels, \u201cCNN is weer bezig. Stoppen het hoofd van een zwarte man op een leliewitte kerel om een agenda door te duwen.\u201d\n\nIn beide originele video\u2019s ziet het been van de man er veel lichter uit dan zijn gezicht. De beelden werden dus niet bewerkt door CNN of andere media die het materiaal publiceerden. Het is niet duidelijk waarom zijn gezicht en been verschillende huidtinten lijken te hebben. Hier zijn verschillende verklaringen voor mogelijk. Op Facebook speculeerde men bijvoorbeeld dat het verschil een normale variatie was, veroorzaakt werd door een huidaandoening zoals vitiligo of te verklaren was door lang ondergoed of zelfs een beenprothese.", "lang": "nl"}