{"title": "Quanto costa la doppia sede del Parlamento Ue?", "subtitle": "", "author": "pagellapolitica.it", "date": null, "vclaim_id": "vclaim-id-13120", "url": "https://pagellapolitica.it/dichiarazioni/8228/quanto-costa-la-doppia-sede-del-parlamento-ue", "vclaim": "Secondo Pedicini, dal 2014 a oggi i costi di questa istituzione sono aumentati di pi\u00f9 di 300 milioni. E \u00ablo spreco pi\u00f9 grande\u00bb sarebbe la presenza di una seconda sede a Strasburgo: questa infatti costerebbe 200 milioni di euro l\u2019anno (il 10 per cento del bilancio dell\u2019intero parlamento).\n\n\u00c8 davvero cos\u00ec? Abbiamo verificato e il politico del M5s \u00e8 impreciso.\n\nLa differenza di circa 40 milioni tra il 2018 e il 2019 sarebbe giustificata dalle spese legate alle elezioni che si terranno a maggio 2019 (campagna elettorale, costi di indennit\u00e0 salariale per coloro che non saranno nuovamente eletti, maggiori costi per la sicurezza dopo gli attentati di Bruxelles).\n\nIl Trattato sul funzionamento dell\u2019Unione europea (Tfue) stabilisce che \u00abil Parlamento europeo ha sede a Strasburgo, ove si tengono 12 tornate plenarie mensili, compresa la tornata del bilancio\u00bb; che \u00able tornate plenarie aggiuntive si tengono a Bruxelles\u00bb insieme alle riunioni delle commissioni; e che \u00abil segretariato generale del Parlamento europeo e i suoi servizi restano a Lussemburgo\u00bb.\n\nNonostante il 76 per cento degli europarlamentari abbia aderito nel 2016 alla campagna , per rinunciare alla sede di Strasburgo e concentrare tutte le attivit\u00e0 a Bruxelles, un superamento dell\u2019attuale divisione \u00e8 ostacolato dalla Francia.\n\nLe sedi che sono usate di pi\u00f9 sono quella di Strasburgo e di Bruxelles: qui per\u00f2 si svolgono attivit\u00e0 molto simili tra loro. Da ci\u00f2 nasce la critica, pi\u00f9 volte espressa in Italia dal M5s, circa l\u2019inutilit\u00e0 della doppia sede e degli eccessivi costi di gestione.\n\nDal budget del Parlamento europeo non \u00e8 possibile estrapolare la singola spesa destinata alle tre diverse sedi, ma negli anni sono stati realizzati diversi studi che ipotizzano quale risparmio si avrebbe se si utilizzasse una sola struttura.\n\nAnche la Corte dei Conti europea si \u00e8 spesso occupata della questione, fornendo diverse stime sul risparmio che si ricaverebbe dall\u2019accentramento delle sedi. L\u2019ultimo rapporto disponibile risale al 2014 e ha stimato un risparmio annuale minimo di 97,4 milioni di euro e massimo di 127,2 milioni di euro. Le due cifre prevedono il trasferimento di tutte le attivit\u00e0 a Bruxelles ma variano a seconda che si decida di comprare o affittare gli spazi necessari. La spesa di 127,2 milioni di euro annui graverebbe sul bilancio del Parlamento per il 2019 (1,99 miliardi di euro) del 6,3 per cento.\n\nL'europarlamentare del M5s Piernicola Pedicini ha criticato i costi delle diverse sedi del Parlamento europeo. Secondo lui, dal 2014 ad oggi le spese sono aumentate di pi\u00f9 di 300 milioni di euro e la sede di Strasburgo costerebbe il 10 per cento del bilancio dell\u2019intero Parlamento (circa 200 milioni di euro all\u2019anno). Pedicini ha sostanzialmente ragione, con due imprecisioni. Tra il 2014 e il 2019 le spese del Parlamento europeo sono aumentate di 245 milioni di euro (da 1,75 miliardi di euro a 1,99 miliardi di euro), non di 300 milioni di euro.", "lang": "it"}