{"title": "Czy znikn\u0119\u0142y godziny karciane?", "subtitle": "Czy znikn\u0119\u0142y godziny karciane? Sprawdzamy co na ten temat powiedzia\u0142a premier Beata Szyd\u0142o. Czy jej s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-17992", "url": "https://demagog.org.pl/wypowiedzi/czy-zniknely-godziny-karciane/", "vclaim": "Wnioskodawc\u0105 projektu zmiany ustawy \u2013 Karta nauczyciela by\u0142a Minister Edukacji Narodowej. W Rz\u0105dowym Centrum Legislacji dokument ten powsta\u0142 8 stycznia 2016 roku i zosta\u0142 skierowany do konsultacji publicznych ze zwi\u0105zkami zawodowymi oraz podmiotami zainteresowanymi dan\u0105 nowelizacj\u0105. Projekt zosta\u0142 r\u00f3wnie\u017c przes\u0142any do Komitetu Sta\u0142ego Rady Ministr\u00f3w oraz do Komisji prawniczej. Rada Ministr\u00f3w przyj\u0119\u0142a projekt ustawy i skierowa\u0142a go do Sejmu 16 lutego 2016 roku Do Sejmu projekt wp\u0142yn\u0105\u0142 23 lutego i zosta\u0142 uchwalony 18 marca. Za projektem g\u0142osowali pos\u0142owie PiSu, Kukiz\u201915, Nowoczesnej i PSL, przeciw byli jedynie parlamentarzy\u015bci PO. 21 marca 2016 roku nowelizacja Karty nauczyciela zosta\u0142a przekazana Prezydentowi do podpisu. Zmienia ona omawiany art. 42 ust. 2 pkt 2 poprzez usuni\u0119cie podpunkt\u00f3w a i b traktuj\u0105cych o liczbie godzin, kt\u00f3re obowi\u0105zkowo musz\u0105 przepracowa\u0107 nauczyciele na r\u00f3\u017cnych poziomach szkolnictwa. Obecnie nauczyciel b\u0119dzie nadal zobowi\u0105zany do wykonywania innych zaj\u0119\u0107 i czynno\u015bci zapisanych w statucie szko\u0142y, jednak nie ma on obowi\u0105zku przeprowadza\u0107 tych zaj\u0119\u0107 w wymiarze, kt\u00f3ry przewidywa\u0142a poprzednia wersja ustawy. Zmiana ta ma wesz\u0142a w \u017cycie 1 wrze\u015bnia 2016 roku. Wi\u0119cej o temacie godzin karcianych w naszej analizie obietnicy ich likwidacji: http://demagog.org.pl/kalendarzobietnic-godziny-karciane/", "lang": "pl"}