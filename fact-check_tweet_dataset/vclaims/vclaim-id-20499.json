{"title": "Det er ikke dekning for \u00e5 p\u00e5st\u00e5 at stadig flere kvinner bruker nikab eller burka i Norge i dag", "subtitle": "Hege Storhaug kan ha rett i at nikab var frav\u00e6rende for 20 \u00e5r siden, men det finnes ingen oversikt over hvor mange som bruker ansiktsdekkende plagg.", "author": "www.faktisk.no", "date": null, "vclaim_id": "vclaim-id-20499", "url": "https://www.faktisk.no/faktasjekker/Nn5/det-er-ikke-dekning-for-a-pasta-at-stadig-flere-kvinner-bruker-nikab-eller-burka-i-norge-i-dag", "vclaim": "12. juni la regjeringen frem et forslag om forbud mot ansiktsdekkende plagg i skolen. Forslaget om \u00e5 forby plagg som nikab og burka i utdanningssystemet, b\u00e5de for elever og ansatte, ble lagt frem av kunnskapsminister Torbj\u00f8rn R\u00f8e Isaksen (H) og konstituert integreringsminister Per Sandberg (FrP).\n\nForslaget som ble sendt p\u00e5 h\u00f8ring gjelder hele utdanningsl\u00f8pet i b\u00e5de privat og offentlig sektor, fra barnehager til h\u00f8yere utdanning, introduksjonsprogram for flyktninger og norskoppl\u00e6ring for nyankomne innvandrere. Kunnskapsministeren sa at regjeringen \u00f8nsker utdanningsinstitusjoner som er gode m\u00f8teplasser for elever og ansatte:\n\nIf\u00f8lge analysetjenesten Storyboard var det denne saken som skapte st\u00f8rst interesse denne dagen. Artiklene fra Dagbladet, NRK, TV 2 og Aftenposten toppet listen over saker som var mest delt i sosiale medier 12. juni, mens VGs sak kom p\u00e5 en sjetteplass. Lovforslaget ble ogs\u00e5 debattert i Dagsnytt 18 p\u00e5 NRK.\n\nInformasjonsansvarlig Hege Storhaug i Human Rights Service virket ikke s\u00e6rlig begeistret for lovforslaget, og kom med skarp kritikk p\u00e5 organisasjonens nettsted samme dag. Under tittelen \u00abFritt frem for de ansiktsl\u00f8se i gatene v\u00e5re\u00bb redegjorde hun for hvorfor hun ikke synes at lovforslaget gikk langt nok. If\u00f8lge Storhaug vitnet forslaget \u00abom feighet og redsel i m\u00f8tet med totalit\u00e6re krefter\u00bb. I kritikken kom hun med en p\u00e5stand om at bruken av disse plaggene \u00f8ker i omfang:\n\nN\u00e5r Faktisk.no ber Storhaug om dokumentasjon, skriver hun f\u00f8lgende i en e-post:\n\nDet bekrefter gjennomgangen Faktisk.no har gjort. I h\u00f8ringsnotatet som f\u00f8lger regjeringens lovforslag gjengis det SSB-tall som sier at 148 000 muslimer er medlemmer i et muslimsk samfunn. Kunnskapsdepartementet skriver at det ikke finnes en oversikt over hvor mange som bruker nikab eller burka i Norge i dag, heller ikke over hvor mange som bruker eller \u00f8nsker \u00e5 bruke slike plagg i barnehage, skole eller h\u00f8yere utdanning.\n\nTenketanken Minotenk anslo i 2014 at det var mellom 50 og 100 kvinner som brukte ansiktsdekkende plagg i Norge. Tankesmien Agenda omtalte tallene, og skrev f\u00f8lgende:\n\nDe mente da at den st\u00f8rste gruppen var \u00abunge radikale kvinner, hovedsakelig annen generasjons innvandrere og konvertitter med en salafiorientert tolkning av\u00bb.\n\nStipendiat Olav Elgvin ved Institutt for sammenlignende politikk ved UiB sier til Bergens Tidende at noen muslimske kvinner kun bruker nikab ved spesielle anledninger, mens andre bruker det alltid n\u00e5r de g\u00e5r ut av huset. Islamsk R\u00e5d Norge har pekt p\u00e5 at antallet kvinner som bruker nikab eller burka varierer.\n\nI universitets- og h\u00f8yskolesektoren er det noen f\u00e5 kjente tilfeller av bruk av nikab. Integrerings- og mangfoldsdirektoratet (IMDi) har registrert to enkeltsaker der kommunen har bedt om veiledning fra IMDi i forbindelse med deltakere i introduksjonsprogram som benytter ansiktsdekkende plagg.\n\nDet er if\u00f8lge h\u00f8ringsnotatet sv\u00e6rt f\u00e5 som bruker nikab p\u00e5 videreg\u00e5ende skole eller voksenoppl\u00e6ringen. 14 kommuner eller fylkeskommuner har lokale forbud, og de innhentede erfaringene fra lokale l\u00e6resteder viser at det s\u00e5 \u00e5 si ikke finnes kvinner som bruker nikab:", "lang": "no"}