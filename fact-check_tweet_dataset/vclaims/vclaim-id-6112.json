{"title": "Nei, Virke-sjefen sa ikke at utenlandshandel truer titusenvis av arbeidsplasser", "subtitle": "Anslaget omhandler konsekvensene av digitalisering, demografiske endringer, \u00f8kt produktivitet, effektivisering, automatisering, samt netthandel fra utlandet.", "author": "www.faktisk.no", "date": null, "vclaim_id": "vclaim-id-6112", "url": "https://www.faktisk.no/faktasjekker/RbN/nei-virke-sjefen-sa-ikke-at-utenlandshandel-truer-titusenvis-av-arbeidsplasser", "vclaim": "I en sak om en fersk rapport fra hovedorganisasjonen Virke, slo NRK den 19. september fast at \u00abutenlandshandel truer titusenvis av arbeidsplasser\u00bb. P\u00e5standen fungerte som tittel i artikkelen, med en sitatstrek foran. I saken sto det ikke hvem som var avsender for sitatet, og sitatet var heller ikke gjengitt noe annet sted i saken.\n\nFaktisk.no tar kontakt med NRK-journalist Johan B. S\u00e6ttem, som har skrevet artikkelen. Han skriver f\u00f8lgende i en e-post:\n\nVidere skriver S\u00e6ttem at han stiller det samme sp\u00f8rsm\u00e5let, \u00abhvor mange jobber mener dere er i fare?\u00bb p\u00e5 nytt, p\u00e5 nesten samme m\u00e5te. P\u00e5 det svarer Virke-sjef Vibeke Hammer Madsen dette, if\u00f8lge S\u00e6ttem:\n\nUt fra dette sitatet, som for \u00f8vrig heller ikke ble gjengitt i den opprinnelige saken, ble tittelen \u00ab- Utenlandshandel truer titusenvis av arbeidsplasser\u00bb skapt. Problemet er bare at det ikke var det Virke-sjefen sa.\n\nEtter at Faktisk.no tok kontakt med NRK og Virke, endret NRK tittel, og kom med f\u00f8lgende korrigering:\n\nDet eneste stedet 40 000 arbeidsplasser er nevnt, er i NRKs rettelse. I ettertid er det ogs\u00e5 lagt inn et sitat fra Vibeke Hammer Madsen, der hun sier at Virke venter at ti prosent av jobbene til 370 000 ansatte, kommer til \u00e5 forsvinne. Hvilket tidsperspektiv det er snakk om, st\u00e5r det ikke noe om.\n\nFaktisk.no har samtidig v\u00e6rt i kontakt med Julie Wentzel Fr\u00f8land, kommunikasjonsr\u00e5dgiver i Virke. Hun skriver dette i en e-post:\n\nSaken til NRK omhandler i all hovedsak netthandel og 350-kronersgrensen for moms- og tollfri import til Norge, med utgangspunkt i Virkes nye Handelsrapport for 2017. Handelsrapporten omhandler imidlertid hele den norske varehandelen, som er mye st\u00f8rre enn bare netthandel. Dette st\u00e5r det i rapporten om nedgang i antall sysselsatte:\n\nAlts\u00e5 er det den generelle utviklingen - som likefremt omhandler digitalisering, demografiske endringer, effektivisering og automatisering - som vil kunne f\u00f8re til en nedgang i sysselsatte i norsk varehandel.\n\nDersom man tar utgangspunkt i antall sysselsatte i 2016, som i rapporten oppgis \u00e5 v\u00e6re 373 000 personer, men som i ettertid er oppjustert til 375 600 av Statistisk Sentralbyr\u00e5 (SSB), sp\u00e5r Virke at i overkant av 37 000 arbeidsplasser kan forsvinne frem til 2030. Det vil ikke v\u00e6re mulig for Faktisk.no \u00e5 faktasjekke om dette anslaget stemmer, da det er en fremskrivning av utviklingen i norsk varehandel. Vi kan likevel ta en titt p\u00e5 utviklingen i sysselsatte i varehandelen de siste ti\u00e5rene:\n\nHva s\u00e5 med netthandelen? If\u00f8lge Virkes rapport handler vi i Norge for 530 milliarder kroner i \u00e5ret. Selv om fleste av disse pengene legges igjen i norske fysiske butikker, er det netthandel og handel i utlandet som vokser sterkest, skriver de:\n\nI en artikkel publisert p\u00e5 nettsidene til Virke.no 19. mai i \u00e5r, st\u00e5r det om en analyse som PA Consulting utf\u00f8rte i 2015. Analysen tar if\u00f8lge Virke for seg momsfritaket som utenlandske nettakt\u00f8rer f\u00e5r, p\u00e5 varer som koster under 350 kroner:\n\nAnalysen som ble gjennomf\u00f8rt at PA Consulting i 2015, tok for seg konsekvenser av momsgrensen for netthandel fra utlandet. I analysen st\u00e5r dette under \u00aboppsummering av konsekvenser i \u00e5r 2020\u00bb:\n\nFaktisk.no tar kontakt med Harald Jachwitz Andersen, direkt\u00f8r for Virkes arbeid med samfunnspolitisk utrednings-, analyse- og p\u00e5virkningsarbeid. Andersen forteller at Virke har oppdaterte tall som de har kommet frem til ved \u00e5 bruke metodeverket som PA Consulting benyttet seg av i analysen i 2015.\n\nVirkes oppdaterte anslag viser et samlet tap av 9105 arbeidsplasser innen 2020 p\u00e5 grunn av utenlandshandel under 350 kroner, gitt flere forutsetninger:\n\nDet totale anslaget gjelder tap av arbeidsplasser i detalj- og engrosledd. Heller ikke dette tallet vil det v\u00e6re mulig for Faktisk.no \u00e5 faktasjekke, da det er en fremskrivning.", "lang": "no"}