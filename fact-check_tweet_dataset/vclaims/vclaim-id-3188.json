{"title": "Nei, dagens vaksiner og vaksinasjonsprogrammer utgj\u00f8r ikke en helserisiko", "subtitle": "Flere sykdommer, som tidligere utgjorde store folkehelseproblemer i Norge og andre land, er utryddet eller nesten utryddet, p\u00e5 grunn av vaksiner.", "author": "www.faktisk.no", "date": null, "vclaim_id": "vclaim-id-3188", "url": "https://www.faktisk.no/faktasjekker/W7e/nei-dagens-vaksiner-og-vaksinasjonsprogrammer-utgjor-ikke-en-helserisiko", "vclaim": "Mandag publiserte Agderposten en artikkel i papiravisen, med tittelen \u00abMener vaksiner er en helserisiko\u00bb. Det var ogs\u00e5 henvist til saken p\u00e5 forsiden, der avisen trykte sitattittelen \u00abDagens vaksiner og vaksineprogrammer er en helserisiko\u00bb. Artikkelen ble ogs\u00e5 publisert p\u00e5 nett (krever abonnement).\n\nDet er Glenn Ager-Wick som er artikkelens hovedkilde. Ager-Wick blir blant annet sitert p\u00e5 f\u00f8lgende, i artikkelen:\n\nAger-Wick er daglig leder og styreleder for Helseterapi AS, som ogs\u00e5 kaller seg for Arendal Helseterapi. Helseterapi AS har et nettsted der det selges alternative produkter som magnetarmb\u00e5nd og trepyramider. If\u00f8lge nettstedet har pyramidene en \u00abpyramidekraft\u00bb, som skal forbedre nattes\u00f8vnen og energiniv\u00e5et. P\u00e5 nettstedet st\u00e5r det ogs\u00e5 at ingen har bevist hvorfor slike pyramider kan v\u00e6re gunstig for helsa.\n\nI forrige uke ble det p\u00e5vist meslinger hos tre personer i Norge. \u00c9n av dem var en helsearbeider fra Vestv\u00e5g\u00f8y, og de to andre var et s\u00f8skenpar fra Oslo. Den potensielt d\u00f8delige sykdommen kan enkelt forebygges gjennom vaksinasjon, og ingen av de tre smittede var vaksinert.\n\nEnkelte nekter \u00e5 ta vaksiner. I den forbindelse er det blitt foresl\u00e5tt at helsepersonell skal tvangsvaksineres, og Arbeiderpartiet i Oslo har foresl\u00e5tt \u00e5 gj\u00f8re barnevaksinasjonsprogrammet obligatorisk som pr\u00f8veprosjekt i Oslo.\n\nI denne faktasjekken skal vi se n\u00e6rmere p\u00e5 p\u00e5standen fra Ager-Wick som er gjengitt p\u00e5 avisens forside, og som ogs\u00e5 st\u00e5r i ingressen p\u00e5 saken:\n\nFaktisk.no har snakket med Ager-Wick. Da Faktisk.no ba om dokumentasjon for p\u00e5standen, \u00f8nsket ikke Ager-Wick \u00e5 komme med konkret informasjon. Han viste til at det finnes mye informasjon om dette p\u00e5 internett, og at det var poengl\u00f8st for ham \u00e5 trekke frem spesifikke artikler, studier eller lenker.\n\nI Agderpostens oppslag i papiravisen finnes det en undersak, der kommuneoverlege Preben Aavitsland g\u00e5r i rette med Ager-Wick. I hovedsaken hevder Ager-Wick at det ikke finnes ADHD, allergi eller autisme der det ikke vaksineres. Kommuneoverlege Aavitsland svarer f\u00f8lgende i undersaken:\n\nI dag f\u00e5r alle norske foreldre tilbud om tolv forskjellige vaksiner for sine barn. Listen med de ulike vaksinene kan leses p\u00e5 .\n\nOverlege Margrethe Greve-Isdahl ved Folkehelseinstituttet forteller at alle nye vaksiner som tas inn i barnevaksinasjonsprogrammet har blitt unders\u00f8kt gjennom store studier, og blir testet ut i lang tid f\u00f8r de tas i bruk.\n\nStudiene skal for det f\u00f8rste vise at vaksinene har effekt, og at de gir minst mulig bivirkninger. Dette blir gjennomg\u00e5tt av Statens legemiddelverk, f\u00f8r de tas i bruk.\n\nHun p\u00e5peker samtidig at det stilles strengere krav til vaksiner enn andre legemidler, fordi de skal gis til alle, og fordi de skal gis til friske barn.\n\nI tillegg til den omfattende testingen som skjer f\u00f8r vaksiner blir tatt i bruk, har man ogs\u00e5 en kontinuerlig, internasjonal sikkerhetsoverv\u00e5kning av vaksiner:\n\nDet blir ogs\u00e5 gjort unders\u00f8kelser i tilfeller der det ikke foreligger slike signaler. Det kan for eksempel skje som f\u00f8lge av at enkelte uttrykker bekymring for bivirkninger av ulike vaksiner.\n\nEtt eksempel p\u00e5 en slik unders\u00f8kelse er om HPV-vaksinen f\u00f8rte til h\u00f8yere forekomst av ME, noe flere hevdet, men som ble tilbakevist i unders\u00f8kelsen.\n\nEn viktig fordel med vaksinene er at de redder liv. Det finnes flere studier der dette dokumenteres. En studie publisert i American Journal of Epidemiology, har unders\u00f8kt barns sannsynlighet for \u00e5 d\u00f8 de f\u00f8rste fem leve\u00e5rene.\n\nDatagrunnlaget omfatter rundt \u00e9n million barn. Forskerne konkluderer med at vaksinering av barn er assosiert med en betydelig reduksjon i barned\u00f8deligheten. Forskerne sl\u00e5r ogs\u00e5 fast at mange land vil kunne redusere barned\u00f8deligheten ytterligere, ved \u00e5 \u00f8ke vaksinasjonsdekningen ytterligere.\n\nEn oppsummering av Vox viser ogs\u00e5 at sykdommene kopper og kvegpest er fullstendig utryddet som f\u00f8lge av vaksinasjon. I tillegg er en rekke alvorlige sykdommer nesten utryddet flere steder i verden.\n\nOverlege Greve-Isdahl forteller at difteri og kikhoste var et stort problem blant sm\u00e5 barn i Norge, f\u00f8r vaksinasjon ble utbredt. Disse sykdommene var fryktet av foreldrene fordi de ofte kunne ha d\u00f8delig utgang.\n\nMeslinger var ogs\u00e5 et stort problem. I verste fall kan sykdommen v\u00e6re d\u00f8delig i seg selv. Et annet problem er at den angriper immunceller, og visker ut immun-minnet.\n\nDet \u00f8ker risikoen for, og reduserer muligheten til bekjempelsen av, komplikasjoner i form av bakterieinfeksjoner i etterkant, som ogs\u00e5 kan v\u00e6re alvorlige og f\u00f8re til d\u00f8dsfall. I tillegg m\u00e5 man starte p\u00e5 nytt med \u00e5 bygge opp immunitet mot ulike sykdommer og infeksjoner, forklarer Greve-Isdahl.\n\nP\u00e5 sp\u00f8rsm\u00e5l om hva overlegen tenker om Ager-Wicks p\u00e5stand, svarer hun f\u00f8lgende:\n\nHun trekker ogs\u00e5 frem viktigheten av s\u00e5kalt flokkimmunitet. Det er ikke alle som kan ta vaksiner av helsemessige \u00e5rsaker. Men hvis mange nok er vaksinert, vil det hindre at sykdom spres ogs\u00e5 til dem som ikke kan ta vaksinen.\n\nHun mener det er synd at tilbakeviste og perifere studier fortsatt skaper uro, og bidrar til feilinformasjon om vaksiner, selv om de blir tilbakevist gjennom langt st\u00f8rre og grundigere studier.\n\nSom eksempel p\u00e5 slike studier, nevner overlegen en studie av den tidligere barnelegen Andrew Wakefield.\n\nI studien publisert i 1998 ble det hevdet at kunne f\u00f8re til autisme blant barn. Kun 12 barn var med i studien, og funnene rimet ikke med andre, grundigere studier.\n\nDet som ble trukket tilbake av tidsskriftet Lancet, og Wakefield ble avskiltet som lege i England.\n\nStudien vakte betydelig oppsikt internasjonalt og i Norge. I november 2001 ble studien ogs\u00e5 omtalt i en episode av det dav\u00e6rende dokumentarprogrammet \u00abRikets tilstand\u00bb p\u00e5 TV 2.\n\nI dag er programmet f\u00f8rst og fremst kjent for sin . Det f\u00f8rte til at programmet ble tatt av lufta, og programleder Gerhard Helskog la seg flat.\n\nI en artikkel i , publisert i 2002, f\u00e5r programmet gjennomg\u00e5 for sin omtale av Wakefields studie:\n\nEtter den negative oppmerksomheten rettet mot vaksinen, falt vaksinedekningen for MMR-vaksinen fra 90 prosent i 2001 til 86 prosent i 2003, viser en rapport om barnevaksinasjonsprogrammet. For to\u00e5ringer f\u00f8dt i 2014 var niv\u00e5et p\u00e5\n\nI Agderposten sier Ager-Wick at han ikke skj\u00f8nner hvorfor vi skal ha kvikks\u00f8lv og formaldehyd i kroppen v\u00e5r. Men det finnes ikke kvikks\u00f8lv i noen av vaksinene i det norske barnevaksinasjonsprogrammet.\n\nIf\u00f8lge overlege Greve-Isdahl er det heller ikke problematisk at barn f\u00e5r mange vaksiner samtidig. Hun viser til at en vanlig infeksjon, som for eksempel forkj\u00f8lelse, kan bringe i immunforsvaret i kontakt med betydelig flere antigener enn det vaksiner gj\u00f8r, ogs\u00e5 hvis barnet gis flere vaksiner samtidig.\n\nAt det er sm\u00e5 barn som f\u00e5r vaksinene, er ogs\u00e5 n\u00f8dvendig, forteller hun. Det er dem som er mest utsatt for mange av sykdommene vaksinene beskytter mot.\n\nMange av Agderpostens lesere har reagert p\u00e5 fremstillingen av saken, noe man kan lese i avisens . Enkelte reagerer p\u00e5 at Ager-Wicks p\u00e5stand om at vaksiner er farlige fikk st\u00e5 uimotsagt p\u00e5 forsiden, og at undersaken med overlege Aavitsland f\u00f8rst ikke kom med i nettsaken.\n\nRedakt\u00f8r Oddvar Paulsen forteller til Faktisk.no at avisen beklager fremstillingen, og at de har justert dette p\u00e5 nett. Han mener Aavitslands svar p\u00e5 p\u00e5standene fra Ager-Wicks ogs\u00e5 burde fremkommet p\u00e5 forsiden av papiravisen, og i den opprinnelige nettsaken.\n\nPaulsen understreker at avisen p\u00e5 (krever abonnement) advarer mot holdningene som Ager-Wick st\u00e5r for:\n\nAvisen har ogs\u00e5 beklaget den opprinnelige fremstillingen i et Facebook-innlegg, signert nyhetsredakt\u00f8r Katrine Lia:", "lang": "no"}