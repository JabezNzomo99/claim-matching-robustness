{"title": "Com'\u00e8 finita la storia della Web Tax?", "subtitle": "\u201cL\u2019ultima beffa di questo governo \u00e8 persino l\u2019insabbiamento della\u00a0web\u00a0tax\u00a0da far pagare ai giganti della rete che vendono in Italia. Noi l\u2019avevamo inserita nell\u2019ultima legge di stabilit\u00e0, l\u2019esecutivo dovrebbe fare il decreto attuativo ma non ce n\u2019\u00e8 traccia\u201d. Parole del segretario Pd Maurizio Martina. Le abbiamo verificate, anche grazie ad una lettera dell'ex senatore Mucchetti\u00a0al Corriere", "author": "www.agi.it", "date": "2018-09-07T07:29+0200", "vclaim_id": "vclaim-id-37301", "url": "https://www.agi.it/fact-checking/web_tax-4350294/news/2018-09-07/", "vclaim": "L\u2019ex senatore del Partito Democratico Massimo Mucchetti ha scritto una lettera al Corriere della Sera, pubblicata il 6 settembre, in cui sostiene che sulla web tax \u00e8 stato \u201cinadempiente Conte, ma anche il suo predecessore Gentiloni. E meno male\u201d. La lettera fa parte di uno scambio di opinioni polemiche intorno alla questione, che ha visto tra i protagonisti anche l\u2019attuale segretario del Pd Maurizio Martina.\n\nEcco la ricostruzione di Mucchetti: \u201cLa norma ridisegnata dal Pd nel dicembre scorso alla Camera, snaturando quella approvata all\u2019unanimit\u00e0 dal Senato, dimezzava dal 6 al 3% l\u2019aliquota sui ricavi delle societ\u00e0 web e poi cancellava il credito d\u2019imposta compensabile con Ires, Irap, contributi previdenziali e ritenute fiscali che (\u2026) avrebbe salvato le imprese (\u2026) con vere basi operative in Italia e colpito Google, Facebook e compagnia eludente\u201d.\n\nSecondo Mucchetti, le responsabilit\u00e0 sono per lo meno da dividere tra l\u2019attuale governo e il precedente - e il fatto che la web tax non sia passata nella forma voluta dall\u2019esecutivo Gentiloni sarebbe un bene.\n\nI commi successivi stabilivano che le modalit\u00e0 precise di applicazione dell\u2019imposta sarebbero state stabilite con un decreto del ministro dell\u2019Economia. Questo decreto, stabiliva il comma 1012, sarebbe dovuto essere emanato entro il 30 aprile 2018 e avere valore dal primo gennaio 2018.\n\nAl 30 aprile, il governo Conte ancora non era in carica, essendosi insediato il primo giugno 2018. Dunque la responsabilit\u00e0 cade anche sull\u2019esecutivo Gentiloni, che tra dicembre 2017 e aprile 2018 non ha emanato il decreto del Mef necessario. Il termine del 30 aprile, comunque, non era tassativo (si parla in questi casi di termine \u201cordinatorio\u201d ma non \u201cperentorio\u201d), e il governo successivo - quello Conte, appunto - avrebbe potuto emanare il decreto anche dopo.\n\nMa, nella sua versione precedente approvata dal Senato, l\u2019aliquota era in effetti diversa. Mucchetti lo sa bene, essendo il primo firmatario dell\u2019emendamento 88.0.1 (testo 3), accolto durante l\u2019esame della legge di stabilit\u00e0 in Commissione: esso introduceva l\u2019articolo 88 bis sulla web tax e al comma 11 stabiliva: \u201cL\u2019imposta si applica con l\u2019aliquota del 6 per cento sull\u2019ammontare dei corrispettivi relativi alle prestazioni di servizi di cui al comma 9\u201d.\n\nBoccia, infatti, aveva parlato di \u201cpasticcio\u201d riferendosi a quanto stabilito dal Senato dove, aveva sostenuto, \u201cla questione dell\u2019imposta sulle transazioni \u00e8 stata affrontata malissimo\u201d.\n\nLa sua intenzione era infatti di \u201cfar pagare alle multinazionali le stesse tasse che pagano le imprese italiane, non tassare in pi\u00f9 solo alcune transazioni salvando poi altre, come il business to consumer e il commercio\u201d, concentrandosi gli sforzi in particolare sull\u2019allargare il concetto di \u201cstabile organizzazione\u201d.\n\nLa soluzione definitiva adottata dalla legge di bilancio per il 2018 ha suscitato tuttavia molte critiche. Hanno espresso un parere contrario, ad esempio, Il presidente di Confindustria Digitale, Elio Catania, e Corrado Sciolla, ex presidente di BT per l\u2019Europa e attuale board member di ItaliaOnLine.\n\nNon abbiamo la pretesa di stabilire se la soluzione di Mucchetti fosse migliore o peggiore di quella immaginata da Boccia, e se avrebbe poi causato pi\u00f9 o meno problemi di quelli sollevati dalla versione definitiva del provvedimento.\n\n\u00c8 poi vero che l\u2019aliquota sia passata dal 6% al 3% nel passaggio tra Senato e Camera, prima dell\u2019approvazione definitiva, del testo normativo. Allo stesso modo \u00e8 vero che il credito di imposta, previsto dagli emendamenti approvati al Senato, fosse stato cancellato alla Camera. In conseguenza di quella cancellazione, \u00e8 vero che le imprese che pagano le tasse sul reddito in Italia non avrebbero potuto compensare il costo della web tax, al pari di quelle che non pagano tasse sul reddito in Italia.", "lang": "it"}