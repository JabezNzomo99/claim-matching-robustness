{"title": "Nei, Gro Harlem Brundtland er ikke nullskatteyter", "subtitle": "De siste ti \u00e5rene har hun betalt nesten fire millioner kroner i skatt til Norge.", "author": "www.faktisk.no", "date": null, "vclaim_id": "vclaim-id-27174", "url": "https://www.faktisk.no/faktasjekker/Kez/nei-gro-harlem-brundtland-er-ikke-nullskatteyter", "vclaim": "Tidligere statsminister og Ap-leder Gro Harlem Brundtland er tilbake i den politiske manesjen. I en tale til AUFs sommerleir p\u00e5 Ut\u00f8ya sa hun if\u00f8lge VG at det kommende valget handler om hva slags nasjon Norge \u00f8nsker \u00e5 v\u00e6re. I et intervju med avisen sa Brundtland:\n\nHuman Rights Service er blant nettstedene som har omtalt Brundtlands uttalelse i ettertid. I artikkelen \u00abNullskatteyter om Norges fremtid\u00bb st\u00e5r det f\u00f8lgende i ingressen:\n\nLengre nede i artikkelen skriver HRS ogs\u00e5 om Brundtlands etterf\u00f8lgere Thorbj\u00f8rn Jagland og Jens Stoltenberg. De tidligere Ap-lederne og statsministrene lever ikke som de prediker, if\u00f8lge HRS:\n\nArtikkelen til HRS var da denne faktasjekken ble publisert den fjerde mest delte saken i Norge, if\u00f8lge StoryBoard. Ogs\u00e5 Document.no sin sak, hvor Brundtland omtales som nullskatteyter, blir mye delt.\n\nDenne faktasjekken skal ta for seg p\u00e5standen om Gro Harlem Brundtland som HRS kommer med i ingressen. Her p\u00e5stas det to ting:\n\nN\u00e5r Faktisk.no kontakter HRS for \u00e5 f\u00e5 dokumentasjon p\u00e5 p\u00e5standen, skriver daglig leder Rita Karlsen f\u00f8lgende i en e-post:\n\nBrundtland gikk av som statsminister i 1996. I 1998 ble hun valgt til generaldirekt\u00f8r for Verdens helseorganisasjon (WHO) og utvandret if\u00f8lge Folkeregisteret til Sveits. I 2003 sluttet Brundtland som generaldirekt\u00f8r, og \u00e5ret etter endret hun postadresse til Nice i Frankrike, viser opplysninger fra Folkeregisteret.\n\nSelv om Brundtland ikke lenger hadde noen toppstilling, skrev norske medier mye om henne. I 2008 avdekket VG at den tidligere statsministeren ikke betalte skatt av pensjonen p\u00e5 nesten 700 000 kroner verken til Norge eller Frankrike. \u00c5rsaken var en helt unik skatteavtale mellom de to landene.\n\nNoen dager senere kunne Dagbladet fortelle at b\u00e5de Gro Harlem Brundtland selv og ektemannen benyttet seg av norske offentlige helsetjenester til tross for at de ikke betalte en krone i skatt til Norge. To ganger i 2007 hadde den tidligere Ap-lederen blitt hofteoperert p\u00e5 Ullev\u00e5l universitetssykehus.\n\nTrygdeavgiften hun betalte av pensjonen var if\u00f8lge Dagbladet langt fra stor nok til \u00e5 dekke det operasjonene kostet. Etter at dette ble kjent, valgte Brundtland selv \u00e5 betale for helsehjelpen hun hadde f\u00e5tt. Hun hadde overfor sykehuset v\u00e6rt \u00e5pen om at hun var bosatt i Frankrike.\n\nEtter medieoppslagene i 2008 varslet Brundtland i VG at hun ville flytte hjem til Norge. Det skjedde imidlertid ikke f\u00f8r fem \u00e5r senere. F\u00f8rst 1. desember 2013 ble Brundtland folkeregistrert i Norge igjen. Siden da har hun bodd her, men oppholder seg if\u00f8lge sin pressekontakt Jon M\u00f8rland innimellom i utlandet.\n\nDermed stemmer ikke p\u00e5standen til HRS om at Brundtland \u00abtil daglig oppholder seg i Nice\u00bb.\n\nFaktisk.no har ogs\u00e5 sjekket ligningen til Gro Harlem Brundtland tilbake til 2006. Skatteoppgj\u00f8rene viser at Brundtland har skattet til Norge i hele perioden 2006\u20132015:\n\nSkatteoppgj\u00f8ret for 2016 er fortsatt ikke offentlig, men Jon M\u00f8rland sier til Faktisk.no at Brundtland ogs\u00e5 betalte skatt til Norge da:\n\nDermed stemmer heller ikke den andre delen av p\u00e5standen til HRS. Brundtland betalte i perioden 2006\u201315 nesten fire millioner i skatt, og kan ikke betraktes som en nullskatteyter.", "lang": "no"}