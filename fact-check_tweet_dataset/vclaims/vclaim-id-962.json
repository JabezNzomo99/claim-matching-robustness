{"title": "Czy w Polsce jest najni\u017cszy wska\u017anik lekarzy do pacjent\u00f3w?", "subtitle": "Czy w Polsce jest najni\u017cszy wska\u017anik lekarzy do pacjent\u00f3w? Sprawdzamy co na ten temat powiedzia\u0142 Andrzej Zybertowicz. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-962", "url": "https://demagog.org.pl/wypowiedzi/czy-w-polsce-jest-najnizszy-wskaznik-lekarzy-do-pacjentow/", "vclaim": "Czy w Polsce jest najni\u017cszy wska\u017anik lekarzy do pacjent\u00f3w?\n\nNajbardziej powszechnym wska\u017anikiem wspomnianej relacji jest liczba lekarzy na okre\u015blon\u0105 wielko\u015b\u0107 populacji (np. 100 tys. mieszka\u0144c\u00f3w). Takie dane za rok 2013 opublikowa\u0142 Eurostat. Zgodnie z nimi, w Polsce na 100 tys. os\u00f3b przypada\u0142o ok. 224 lekarzy, co faktycznie by\u0142o najni\u017cszym wska\u017anikiem w\u015br\u00f3d kraj\u00f3w Wsp\u00f3lnoty (zaraz przed nami jest S\u0142owenia i Rumunia).\n\nRaport z lipca 2015 r. zawiera pe\u0142niejsz\u0105 baz\u0119 danych z 2012 roku. Wtedy w Polsce na 100 tys. obywateli przypada\u0142o 221 lekarzy, co zn\u00f3w jest najgorszym rezultatem. Jedynym pa\u0144stwem o ni\u017cszym wska\u017aniku jest Turcja (zar\u00f3wno w tabeli dot. 2012 i 2013 r.), kt\u00f3ra jednak nie nale\u017cy do kraj\u00f3w cz\u0142onkowskich.", "lang": "pl"}