{"title": "Raffaele Fitto e l'Italia fanalino di coda in termini di crescita", "subtitle": "", "author": "pagellapolitica.it", "date": null, "vclaim_id": "vclaim-id-4656", "url": "https://pagellapolitica.it/dichiarazioni/5515/raffaele-fitto-e-litalia-fanalino-di-coda-in-termini-di-crescita", "vclaim": "In un caso di sineddoche fin troppo frequente nei politici di tutto il continente, Fitto scrive \"Europa\" ma avrebbe voluto intendere \"Unione Europea\", dal momento che le previsioni della Commissione si concentrano sui Paesi membri e i sei Paesi candidati. E' un'imprecisione non del tutto irrilevante dal momento che la Russia dovrebbe vivere un'acuta recessione nel 2015.\n\nLa Commissione ha stimato in 0,6% la crescita del Pil italiano nell'anno in corso. All'interno dell'Eurozona \u00e8 vero che solo Cipro dovrebbe far peggio nel 2015 (+0,4%) ma allargando lo sguardo a tutti e 28 i Paesi membri, anche il Pil croato vedr\u00e0 un tasso di crescita inferiore a quello italiano (+0,2%). Se volessimo considerare anche i Paesi candidati censiti dall'outlook della Commissione, la Serbia registra un andamento peggiore del nostro, -0,3%.\n\nPer il 2016 l'errore si allarga: \u00e8 infatti vero che Cipro dovrebbe crescere dell'1,6% e quindi superare la crescita italiana dell'1,3%, tuttavia altre economie continueranno a fare peggio di noi. In particolare, la Bulgaria e la Croazia si prevede cresceranno entrambe dell'1,0%. A queste si potrebbe aggiungere nuovamente la Serbia, il cui Pil dovrebbe variare di 1,2 punti percentuali nel 2016.", "lang": "it"}