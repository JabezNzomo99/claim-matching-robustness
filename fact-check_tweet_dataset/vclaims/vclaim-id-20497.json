{"title": "Organisasjonsgraden p\u00e5 byggeplassene i Oslo og Akershus er n\u00e5 p\u00e5 vei ned mot ti prosent", "subtitle": "Bj\u00f8rnar Moxnes gj\u00f8r her anslag som han ikke har dekning for i forskning eller offisiell statistikk. I Fafos unders\u00f8kelser ligger organisasjonsgraden i bygg- og anleggssektoren p\u00e5 litt over 40 prosent, uten at bemanningsbransjen er tatt med. Det er kjent at byggebransjen er preget av mye innleid arbeidskraft og arbeidsinnvandring, men det er likevel ikke mulig \u00e5 fastl\u00e5 et sikkert tall p\u00e5 organisasjonsgrad for byggeplassene i Oslo og Akershus i dag.", "author": "www.faktisk.no", "date": null, "vclaim_id": "vclaim-id-20497", "url": "https://www.faktisk.no/faktasjekker/or/organisasjonsgraden-pa-byggeplassene-i-oslo-og-akershus-er-na-pa-vei-ned-mot-ti-prosent", "vclaim": "Kort forklart betyr organisasjonsgrad hvor stor andel av de yrkesaktive som er organisert i en fagforening. Det er flere m\u00e5ter \u00e5 m\u00e5le dette p\u00e5. Man kan enten bruke medlemstall fra fagforeningenes egne registre, eller sp\u00f8rreunders\u00f8kelser. Arbeidstakerorganisasjonene rapporterer ogs\u00e5 inn medlemstall til Statistisk sentralbyr\u00e5 (SSB). I Norge har vi generelt en relativt h\u00f8y organisasjonsgrad.\n\nN\u00e5r Faktisk.no kontakter Bj\u00f8rnar Moxnes ang\u00e5ende faktagrunnlaget bak uttalelsen f\u00e5r vi tilsendt en side fra en presentasjon holdt av Samfunns\u00f8konomisk analyse.\n\nFiguren viser \u00abOrganisasjonsgrad og tariffdekning i Fellesforbundet Oslo og Akershus blant h\u00e5ndverkere og prosess- og maskinoperat\u00f8rer i industri, bygg og anlegg\u00bb:\n\nHan forteller at bakgrunnen for tallene er egne beregninger basert p\u00e5 2015-tall fra SSB. F\u00f8rst har Samfunns\u00f8konomisk analyse regnet ut medlemspotensialet ved \u00e5 finne antall h\u00e5ndverkere og prosess- og maskinoperat\u00f8rer totalt i Norge i SSBs statistikk. Deretter har de sjekket hvor stor andel av av disse som jobber innen bransjene industri, bygg og anlegg p\u00e5 landsbasis. For \u00e5 fange opp ansatte i bemanningsbyr\u00e5er er ogs\u00e5 h\u00e5ndverkere og prosess- og maskinoperat\u00f8rer ansatt i bransjen Forretningsmessig tjenesteyting tatt med.\n\nDeretter deler Samfunns\u00f8konomisk analyse dette forholdstallet p\u00e5 antall registrerte h\u00e5ndverkere og prosess- og maskinoperat\u00f8rer totalt i Oslo og Akershus. Dette gir alts\u00e5 et anslag p\u00e5 hvor mange medlemmer Fellesforbundet kunne ha hatt, hvis alle h\u00e5ndverkere og prosess- og maskinoperat\u00f8rer i Oslo og Akershus som arbeider innen bransjene industri, bygg og anlegg var fagorganiserte i Fellesforbundet. Dette gir det s\u00e5kalte medlemspotensialet.\n\nTil slutt deles dette tallet p\u00e5 antallet reelle medlemmer i Fellesforbundet. Man sitter da igjen med en ansl\u00e5tt organisasjonsgrad p\u00e5 14 prosent, slik grafen viser. Dette tallet dekker alts\u00e5 h\u00e5ndverkere og maskin- og prosessoperat\u00f8rer innen industri, bygg og anlegg. Men, innen disse bransjene finner vi ansatte i b\u00e5de fabrikker, veiprosjekter og annen anleggsvirksomhet. Tallene gjelder alts\u00e5 ikke bare for byggeplassene i Oslo og Akershus, som Bj\u00f8rnar Moxnes snakker om i landsm\u00f8tetalen sin.\n\nVi kontakter Kristine Nergaard i Fafo. Hun er en av Norges fremste forskere p\u00e5 fagorganisering, og har blant annet skrevet rapporten Organisasjonsgrader, tariffavtaledekning og arbeidskonflikter 2014. Hun forteller at \u00e5 regne ut organiseringsgrad p\u00e5 et s\u00e5 snevert felt som byggeplasser i Oslo og Akershus er en utfordring, og at ulike tall for organisasjonsgrad kan referere til ulike deler av bransjen:\n\nTallene i den oversendte presentasjonen sier alts\u00e5 ikke noe spesifikt om organisasjonsgraden p\u00e5 byggeplasser i Oslo og Akershus alene - de dekker som nevnt over bare et anslag p\u00e5 organisasjonsgraden hos h\u00e5ndverkere og prosess- og maskinoperat\u00f8rer i industri, bygg og anlegg i Oslo og Akershus. Nergaard sier:\n\nI utgangspunktet mener hun at Moxnes' anslag p\u00e5 \u00abned mot ti prosent\u00bb organisasjonsgrad er noe lavt:\n\nSamtidig blir det i en Fafo-rapport om byggen\u00e6ringens utvikling sl\u00e5tt fast at sysselsettingen i n\u00e6ringen \u00f8ker. Nergaard forklarer:", "lang": "no"}