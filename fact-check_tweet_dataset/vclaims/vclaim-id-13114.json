{"title": "Davvero meno donne lavorano meno figli si fanno?", "subtitle": "", "author": "pagellapolitica.it", "date": null, "vclaim_id": "vclaim-id-13114", "url": "https://pagellapolitica.it/dichiarazioni/8220/davvero-meno-donne-lavorano-meno-figli-si-fanno", "vclaim": "\u00abSe abbiamo un problema di natalit\u00e0, e ce l\u2019abbiamo, \u00e8 perch\u00e9 non c\u2019\u00e8 accesso al mondo del lavoro. In Italia solo il 49 per cento delle donne lavora, a fronte del 62 per cento europeo. Abbiamo un problema serio di occupazione femminile\u00bb. (min.15' 27\")\n\nMa questi numeri sono giusti? Che collegamento esiste tra natalit\u00e0 e occupazione? Abbiamo verificato.\n\nL\u2019altro indice da tenere in considerazione \u00e8 il tasso di fertilit\u00e0 ( ), che indica il numero di figli che in media una donna pu\u00f2 avere nella vita. Secondo Eurostat, ne i Paesi sviluppati una donna dovrebbe avere un tasso di fertilit\u00e0 pari a 2,1 per mantenere costante la popolazione in assenza di immigrazione. Nel 2017, il tasso di fertilit\u00e0 medio dei 28 Paesi Eu era di 1,59 nati vivi per donna. Per l\u2019Italia il valore era pari a 1,32.\n\nNonostante l\u2019Italia rimanga distante dalla media europea, dal 2008 al 2017 si \u00e8 registrato un aumento dell\u2019occupazione femminile sia nel nostro Paese e che nel continente. Undici anni fa, la media europea di donne occupate era infatti pari al 58,9 per cento (con il minimo del 58,2 per cento registrato nel 2010), mentre la percentuale di occupazione femminile in Italia era al 47,2 per cento (con il minimo del 46,1 per cento registrato nel 2010).\n\nNel 2017 l\u2019Islanda (83,5 per cento), la Svezia (75,4 per cento), la Norvegia (75,4 per cento) e la Svizzera (75,2 per cento) hanno registrato i tassi di occupazione femminile pi\u00f9 elevati. In Germania le donne occupate erano il 71,5 per cento, in Francia il 61,7 per cento e in Spagna il 55,7 per cento.\n\nBoldrini ha dichiarato che se in Italia \u00ababbiamo un problema di natalit\u00e0 [...] \u00e8 perch\u00e9 non c\u2019\u00e8 accesso al mondo del lavoro\u00bb. L\u2019ex presidente della Camera ha ribadito il concetto anche il 17 marzo, ospite a su Rai 1.\n\nSecondo l\u2019ex presidente della Camera, il basso tasso di natalit\u00e0 italiano \u00e8 direttamente collegato all'occupazione femminile: se una donna fatica a trovare un lavoro, \u00e8 meno stimolata e predisposta, in assenza di una sicurezza economica, ad avere figli. In sostanza, per Boldrini, la disoccupazione femminile \u00e8 una delle cause che porta le donne a non avere figli.\n\nCome spiegano i ricercatori Francesca Modena e Fabio Sabatini in uno studio del 2012, tradizionalmente gli economisti hanno associato un calo delle nascite nei Paesi sviluppati con l\u2019aumento del numero delle donne occupate. Le maggiori possibilit\u00e0 di avere un lavoro, di potere ricoprire cariche pi\u00f9 elevate e ricevere stipendi sempre pi\u00f9 alti avrebbero spinto negli anni le donne ad avere meno bambini, per evitare ostacoli lungo la loro carriera lavorativa.\n\nIn realt\u00e0, questa tesi \u2013 a prima vista l'opposto di quello che dice Boldrini \u2013 \u00e8 stata messa in dubbio da diversi studi. La ricerca appena citata, per esempio, ha scoperto che in Italia le coppie con una donna disoccupata \u2013 in linea teorica, quindi, con pi\u00f9 tempo da dedicare a eventuali figli \u2013 sono quelle con tassi di fertilit\u00e0 pi\u00f9 bassi, ossia fanno meno bambini. Il motivo \u00e8 da ricercare proprio nell\u2019instabilit\u00e0 economica generata dall\u2019assenza di occupazione.\n\nLa tesi che vede \u201cminore occupazione femminile, minore natalit\u00e0\u201d \u00e8 confermata anche da alcuni demografi, come Alessandro Rosina, che intervistato a febbraio 2018 da ha evidenziato come il calo di \u201cmamme italiane\u201d sia legato a diversi aspetti tra cui la povert\u00e0 e, in particolare, il fatto che i giovani riescano a raggiungere una propria autonomia tardi.\n\nCome sottolinea Rosina, nella fascia pi\u00f9 fertile della popolazione (25-34 anni) \u00absi concentra il 30 per cento dei Neet, cio\u00e8 gli inattivi, gli scoraggiati, che non cercano pi\u00f9 neanche un lavoro perch\u00e9 non riescono a trovarlo. La domanda quindi \u00e8: come fai a chiedere a un Neet l\u2019impegno di formare una famiglia e di diventare genitore se lui stesso fatica a emanciparsi dal ruolo di figlio?\u00bb.\n\nLaura Boldrini cita dati corretti sul problema della natalit\u00e0 e sull\u2019occupazione femminile. In Italia si fanno sempre meno bambini, e nonostante 49 donne su 100 lavorino nel nostro Paese, siamo ancora lontani dalla media europea (62 per cento).\n\nIl punto centrale della tesi dell\u2019ex presidente della Camera \u00e8 per\u00f2 che questi due fenomeni siano collegati tra loro: meno donne lavorano, meno figli si fanno. Alcune ricerche in ambito economico e demografico confermare questa ipotesi: una bassa occupazione femminile genera instabilit\u00e0 economica all\u2019interno dei nuclei familiari, che decidono cos\u00ec di non avere figli. Ma tra gli esperti non c\u2019\u00e8 unanimit\u00e0 e quindi sul collegamento rimangono margini di incertezza.", "lang": "it"}