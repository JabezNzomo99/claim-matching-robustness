{"title": "Sigurimi Sh\u00ebndet\u00ebsor, her\u00eb n'at\u00eb t'enjte, her\u00eb n'k\u00ebt\u00eb t'enjte", "subtitle": "", "author": "kallxo.com", "date": null, "vclaim_id": "vclaim-id-9985", "url": "https://kallxo.com/krypometer/sigurimi-shendetesor-her-nat-tenjte-her-nket-tenjte/", "vclaim": "N\u00eb takimin njoftues me komisionin parlamentar p\u00ebr sh\u00ebndet\u00ebsi, Ministri Ismaili fillimisht nuk pranoi t\u00eb jap\u00eb premtim konkret lidhur me sigurimet sh\u00ebndet\u00ebsore, nd\u00ebrkaq pas presionit t\u00eb deputet\u00ebve ai tha se sigurimet do t\u00eb fillojn\u00eb n\u00eb fund t\u00eb vitit 2018, p\u00ebr tu implementuar plot\u00ebsisht n\u00eb vitin 2019.\n\n\u201cUn\u00eb jam duke punu me kabinetin edhe strukturat tjera n\u00eb Ministri t\u00eb Sh\u00ebndet\u00ebsis\u00eb q\u00eb detyrimisht ne t\u00eb arrijm\u00eb n\u00eb fund t\u00eb vitit tjet\u00ebr, n\u00eb pjes\u00ebn e dyt\u00eb t\u00eb vitit 2016 t\u00eb kemi sigurime sh\u00ebndet\u00ebsore. A do t\u00eb jet\u00eb korriku, a do t\u00eb jet\u00eb shtatori nuk mund ta them tash, sepse nuk varet vet\u00ebm nga Ministria e Sh\u00ebndet\u00ebsis\u00eb,\u201d kishte th\u00ebn\u00eb Rrahmani n\u00eb nj\u00eb intervist\u00eb me \u2018Ekonomiaonline\u2019.\n\n\u201cKan\u00eb me nis me 1 janar 2017 grumbullimi (i premiumeve). Na duhet nj\u00eb periudh\u00eb disamujore, ndoshta gjasht\u00eb muaj apo shtat\u00eb, deri sa t\u00eb fillojm\u00eb me dh\u00ebnien e sh\u00ebrbimeve t\u00eb para. Kemi mang\u00ebsi, \u00ebsht\u00eb e v\u00ebrtet\u00eb grumbullimi \u00ebsht\u00eb faz\u00eb tjet\u00ebr, dh\u00ebnia e sh\u00ebrbimeve di\u00e7ka tjet\u00ebr. Sh\u00ebrbimi mund t\u00eb filloj\u00eb t\u00eb jepet disa muaj pas fillimit t\u00eb grumbullimit,\u201d ka th\u00ebn\u00eb Rrahmani.\n\n\u201cOda Amerikane e Kosov\u00ebs konsideron se grumbullimi eventual i primeve t\u00eb sigurimit sh\u00ebndet\u00ebsor pa p\u00ebrmbushjen e kritereve t\u00eb nevojshme do t\u00eb ishte n\u00eb kund\u00ebrshtim me dispozitat ligjore dhe do t\u00eb krijonte konfuzion midis komunitetit t\u00eb biznesit\u201d, thuhej n\u00eb komunikat\u00ebn e OEA-s\u00eb n\u00eb qershor t\u00eb k\u00ebtij viti.", "lang": "sq"}