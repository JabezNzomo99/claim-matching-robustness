{"title": "Nie, karty wyborcze z dwoma nazwiskami Andrzeja Dudy to fotomonta\u017c", "subtitle": "Na Facebooku ogromn\u0105 popularno\u015b\u0107 zyskuje zdj\u0119cie z wydrukowanymi kartami wyborczymi, na kt\u00f3rych wida\u0107 podw\u00f3jne imi\u0119 i nazwisko kandydata Prawa i Sprawiedliwo\u015bci. Jak informuje Ministerstwo Spraw Zagranicznych zdj\u0119cie z kartami jest nieprawdziwe.", "author": "sprawdzam.afp.com", "date": "2020-07-08T17:10:05+02:00", "vclaim_id": "vclaim-id-49455", "url": "https://sprawdzam.afp.com/nie-karty-wyborcze-z-dwoma-nazwiskami-andrzeja-dudy-fotomontaz", "vclaim": "Nie, karty wyborcze z dwoma nazwiskami Andrzeja Dudy to fotomonta\u017c\n\nNa Facebooku ogromn\u0105 popularno\u015b\u0107 zyskuje zdj\u0119cie z wydrukowanymi kartami wyborczymi, na kt\u00f3rych wida\u0107 podw\u00f3jne imi\u0119 i nazwisko kandydata Prawa i Sprawiedliwo\u015bci. Jak informuje Ministerstwo Spraw Zagranicznych zdj\u0119cie z kartami jest nieprawdziwe.\n\nChodzi o g\u0142osowanie korespondencyjne w drugiej turze wybor\u00f3w, w kt\u00f3rych kandyduj\u0105 Andrzej Duda oraz Rafa\u0142 Trzaskowski. 7 lipca na Facebooku pojawi\u0142y si\u0119 zdj\u0119cia, kt\u00f3re rzekomo maj\u0105 ujawni\u0107 fa\u0142szowanie wybor\u00f3w.\n\nJedno z nich dotyczy komisji w Oslo w Norwegii, a drugie Londynu w Wielkiej Brytanii.\n\nNa przes\u0142anych zdj\u0119ciach mo\u017cna przeczyta\u0107: Karta do g\u0142osowania w wyborach Prezydenta Rzeczypospolitej Polskiej. Ponowne g\u0142osowanie w dniu 12 lipca 2020 r. Dalej jest dw\u00f3ch kandydat\u00f3w. Zar\u00f3wno pod numerem pierwszym, jak i drugim jest: Duda Andrzej Sebastian. Wida\u0107, \u017ce piecz\u0119cie w przybli\u017ceniu s\u0105 z komisji Londynu.\n\n- To nie \u017cart, to si\u0119 dzieje naprawd\u0119 - pisa\u0142 kto\u015b w komentarzach.\n\nW sprawie zdj\u0119\u0107 g\u0142os zabra\u0142a Ambasada RP w Londynie. - W internecie kr\u0105\u017cy prowokacyjny fotomonta\u017c. Nie podawajcie dalej informacji z niesprawdzonych \u017ar\u00f3de\u0142 - czytamy na Facebooku ambasady.\n\nNa temat fa\u0142szywych kart wyborczych wypowiedzia\u0142 si\u0119 r\u00f3wnie\u017c sekretarz stanu w MSZ Pawe\u0142 Jab\u0142o\u0144ski.\n\nA tak\u017ce Ministerstwo Spraw Zagranicznych w \u015brod\u0119 na Twitterze.\n\nSpraw\u0119 opisywa\u0142y r\u00f3wnie\u017c inne portale m.in. Gazeta Wyborcza, Konkret 24 i Fakenews.pl.", "lang": "pl"}