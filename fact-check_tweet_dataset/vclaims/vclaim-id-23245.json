{"title": "No, il Global Compact non avrebbe reso obbligatorio lo sbarco della Sea Watch", "subtitle": "", "author": "pagellapolitica.it", "date": null, "vclaim_id": "vclaim-id-23245", "url": "https://pagellapolitica.it/dichiarazioni/8325/no-il-global-compact-non-avrebbe-reso-obbligatorio-lo-sbarco-della-sea-watch", "vclaim": "Secondo la leader di Fratelli d\u2019Italia se il nostro Paese avesse firmato il \u00abla Corte di Strasburgo avrebbe potuto imporre all\u2019Italia lo sbarco immediato dei passeggeri della #SeaWatch\u00bb, e sarebbe stato proprio un \u00abintervento di Fratelli d\u2019Italia\u00bb ad impedire la ratifica del documento.\n\nMa \u00e8 davvero cos\u00ec? Abbiamo verificato e l'affermazione di Giorgia Meloni \u00e8 gravemente errata.\n\nIl 19 dicembre 2018 l\u2019Assemblea generale dell\u2019Onu ha votato il documento. Come specificato nel preambolo (art. 7) non \u00e8 un accordo legalmente vincolante, ma una semplice cornice che stabilisce degli obiettivi comuni a cui ispirare eventuali collaborazioni tra Stati. Dunque, se anche l\u2019Italia lo avesse ratificato, non ne sarebbe disceso alcun obbligo giuridico.\n\nGi\u00e0 in base a questa natura non vincolante dell\u2019accordo - argomento su cui Giorgia Meloni aveva gi\u00e0 in passato preso per buone delle falsit\u00e0 diffuse dai siti di estrema destra - l\u2019affermazione della presidente di Fratelli d\u2019Italia \u00e8 scorretta. La Corte di Strasburgo - cio\u00e8 la Corte europea per i diritti dell'Uomo, organismo internazionale che non fa parte della Ue - non avrebbe infatti potuto far discendere alcun obbligo giuridico sull\u2019Italia in base a un accordo non vincolante.\n\nAnche perch\u00e9 la giurisdizione della Corte europea per i diritti dell'Uomo si limita (vedi art. 32) a verificare il rispetto della Carta europea dei diritti dell'uomo e dei suoi protocolli annessi. Il , se anche fosse stato approvato dall'Italia (cosa che non \u00e8 successa) e se anche avesse avuto valore vincolante (cosa che non ha), non sarebbe entrato nella giurisdizione della Corte di Strasburgo. Ma andiamo oltre.\n\nSono 19 i membri Ue che a fine 2018 si sono espressi a favore mentre 9, tra cui anche l\u2019Italia, hanno votato contro l\u2019accordo o si sono astenuti. Fanno compagnia al nostro Paese l\u2019Austria, l\u2019Ungheria, la Polonia, la Bulgaria, la Romania, la Repubblica Ceca, la Slovacchia e la Lettonia.\n\nIl 28 novembre 2018 il governo M5s-Lega aveva annunciato che non avrebbe sottoscritto il . La decisione, secondo quanto dichiarato dallo stesso presidente del Consiglio Conte, era dettata dalla volont\u00e0 di voler coinvolgere nella scelta il Parlamento, trattandosi di \u00abtemi e questioni diffusamente sentiti anche dai cittadini\u00bb. Ma soprattutto aveva pesato la contrariet\u00e0 di Salvini e della Lega.\n\nA febbraio 2019 si \u00e8 ritornati sulla questione e fu approvata una mozione in propositopresentata da Fratelli d\u2019Italia. Il documento, incentrato sul contrasto all\u2019immigrazione clandestina e alla mafia nigeriana, impegnava il governo a \u00abnon sottoscrivere il e a non contribuire in alcun modo al finanziamento del relativo \u00bb. La mozione, con la maggioranza che si \u00e8 astenuta dal votare, \u00e8 passata alla Camera con 112 voti a favore.\n\nQuesto tuttavia non \u00e8 sufficiente per sostenere che sia stato l'intervento di Fratelli d'Italia a bloccare l'adozione del Global Compact, accordo su cui - come abbiamo anticipato - si era detto (min. 7:57) contrario a suo tempo anche il vicepremier Salvini.\n\nRicordiamo, infatti, che la mozione parlamentare non \u00e8 un atto legalmente vincolante ma una misura di carattere \"politico\", con cui il Parlamento chiede al governo di adottare determinate misure e prendere scelte che vadano in una data direzione. Se il governo avesse voluto, avrebbe potuto ignorare la mozione, ma finora non l'ha fatto. Insomma, pi\u00f9 che di Fratelli d\u2019Italia, la responsabilit\u00e0 sembra del governo, che ha deciso di non procedere su questo tema.\n\nIn primo luogo perch\u00e9, come gi\u00e0 detto, non \u00e8 vincolante. In secondo luogo perch\u00e9, diversamente rispetto a quanto sostenuto dai contrari all\u2019accordo, non c\u2019\u00e8 alcuna equiparazione tra rifugiati e migranti economici, e anzi al suo interno sono previste delle possibili intese che favorirebbero l\u2019Italia in quanto Paese di primo arrivo.\n\nSono 23 gli obiettivi che il stabilisce, con l\u2019intento di dare una cornice di principi comuni all\u2019operato dei diversi governi nell\u2019ambito delle migrazioni internazionali. Nessuno di questi prevede l\u2019obbligo specifico far sbarcare eventuali migranti. Anzi, si prevede l\u2019impegno (ma sempre non vincolante) per gli Stati a limitare le cause che spingono le persone ad abbandonare il loro Paese, a favorire l\u2019immigrazione legale e a contrastare quella irregolare, a contrastare il traffico di esseri umani e a facilitare i rimpatri.\n\nDunque, come \u00e8 evidente, il non stabilisce alcun vincolo che riguarda lo \u00absbarco immediato dei passeggeri\u00bb di cui ha parlato Giorgia Meloni. I Paesi che hanno ratificato il documento, quindi, non sono in alcun modo obbligati ad accogliere i migranti.\n\nSi pensi ad esempio che Malta, un Paese che - vista la propria collocazione geografica e le proprie dimensioni ridotte - ha sempre avuto una politica molto dura nei confronti degli sbarchi di migranti, ha accolto favorevolmente e sottoscritto il nel dicembre 2018. Da allora la sua politica migratoria non \u00e8 cambiata e non si sono registrate decisioni della Corte di Strasburgo - n\u00e9 di altre corti internazionali - che imponessero a Malta di far sbarcare migranti in virt\u00f9 del .\n\nGiorgia Meloni sbaglia. Il non ha natura vincolante, dunque se anche l\u2019Italia lo avesse sottoscritto una corte internazionale, come quella di Strasburgo, non avrebbe potuto usarlo come base per una decisione. Inoltre all\u2019interno del non \u00e8 previsto da nessuna parte un obbligo - n\u00e9 un impegno - per gli Stati sottoscrittori a far sbarcare i migranti. Ci sono impegni di carattere generico che tuttavia ricalcano quanto gi\u00e0 stabilisce il diritto internazionale (l\u2019obbligo di salvare chi rischia la vita, di garantire il rispetto dei diritti umani di chi viene soccorso e l\u2019accesso ai servizi indispensabili, e via dicendo).\n\nIl ruolo di Fratelli d\u2019Italia viene poi esagerato da Meloni. \u00c8 vero che la mozione parlamentare che chiede di non ratificare l\u2019accordo \u00e8 stata promossa dal suo partito, ma se il governo decidesse diversamente potrebbe farlo in qualsiasi momento. Dunque la responsabilit\u00e0 per la mancata ratifica \u00e8 pi\u00f9 dell\u2019esecutivo che di FdI.", "lang": "it"}