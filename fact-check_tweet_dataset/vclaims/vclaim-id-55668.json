{"title": "Salvini e Meloni in Europa sono alleati con gli olandesi contrari agli eurobond?", "subtitle": "", "author": "pagellapolitica.it", "date": null, "vclaim_id": "vclaim-id-55668", "url": "https://pagellapolitica.it/dichiarazioni/8574/salvini-e-meloni-in-europa-sono-alleati-con-gli-olandesi-contrari-agli-eurobond", "vclaim": "\u00abLei, senatore Salvini, \u00e8 orgoglioso dei suoi alleati in Europa, gli olandesi, Wilders, e dell\u2019altro alleato della Meloni, Rutte, che hanno approvato mozioni nel loro Parlamento che mirano a impedire all'Europa di utilizzare gli eurobond per poter aiutare non solo l\u2019Italia ma tutti i Paesi? [...] Sono i vostri alleati in Europa\u00bb.\n\n\u00abLei, senatore Salvini, \u00e8 orgoglioso dei suoi alleati in Europa, gli olandesi, Wilders, e dell\u2019altro alleato della Meloni, Rutte, che hanno approvato mozioni nel loro Parlamento che mirano a impedire all'Europa di utilizzare gli eurobond per poter aiutare non solo l\u2019Italia ma tutti i Paesi?\u00bb, ha detto Taverna. \u00abSono i vostri alleati in Europa\u00bb.\n\nMa le cose stanno davvero cos\u00ec? Abbiamo verificato e la senatrice del M5s fa un po\u2019 di confusione sulle alleanze.\n\nLa mozione \u2013 che comunque non ha valore vincolante \u2013 \u00e8 stata approvata l\u20198 aprile, con 86 voti a favore e 64 contrari. Tra i s\u00ec c\u2019erano anche quelli del partito del primo ministro olandese Mark Rutte, leader del Partito popolare per la libert\u00e0 e la democrazia ( , o Vvd).\n\nL\u2019esecutivo olandese di Rutte nelle ultime settimane si \u00e8 infatti sempre schierato, insieme a Paesi come Germania e Finlandia, tra i contrari alla creazione di obbligazioni a livello europeo, strumento a cui non fanno esplicitamente riferimento le conclusioni poi approvate dallo stesso Eurogruppo il 9 aprile.\n\nMa \u00e8 vero che Wilders e Rutte sono loro alleati in Europa, come sostiene Taverna?\n\nPartiamo da Mark Rutte, il primo ministro del governo dei Paesi Bassi. \u00c8 vero che \u00e8 un alleato europeo di Meloni? La risposta \u00e8 no.\n\nAlle ultime elezioni europee del 2019, il Partito popolare per la libert\u00e0 e la democrazia di Rutte ha eletto cinque eurodeputati (sui 29 totali espressi dal Paese) che fanno parte al Parlamento Ue del gruppo Renew Europe, di area liberale.\n\nI sei europarlamentari di Fratelli d\u2019Italia fanno invece parte del gruppo dei Conservatori e riformisti europei, dove troviamo anche i tre eurodeputati olandesi del partito Forum per la democrazia di Baudet, di cui abbiamo parlato sopra.\n\nRutte in Europa non \u00e8 un alleato della Meloni, anche se \u00e8 vero che la leader di Fdi sia alleata nella Ue con un partito che all\u2019interno del parlamento olandese si \u00e8 schierato contro gli eurobond.\n\nDiscorso diverso vale per Wilders e Salvini. In vista delle elezioni europee di maggio 2019, i due leader hanno fatto campagna elettorale insieme, ma mentre la Lega ha eletto 29 europarlamentari, nel gruppo Identit\u00e0 e democrazia, il Partito per la libert\u00e0 di Wilders zero.\n\nIn sostanza, \u00e8 vero che Wilders ha idee politiche in ambito europeo simili a quelle di Salvini e che prima delle ultime elezioni europee fossero alleati, ma non pu\u00f2 esprimerle all\u2019interno del Parlamento Ue, dentro al quale non ha nessun legame con la Lega, non avendo eletto rappresentanti.\n\nNella scorsa legislatura europea, tra l\u2019altro, il Pvv di Wilders aveva raccolto quattro seggi, che per\u00f2 erano finiti nelle fila dei \u201cnon iscritti\u201d a nessun gruppo (neppure a quello di Identit\u00e0 e democrazia).\n\nSecondo Paola Taverna, in Europa Matteo Salvini e Giorgia Meloni sono \u00aballeati\u00bb rispettivamente con gli olandesi Geert Wilders, leader del Partito per la libert\u00e0 (che sta all\u2019opposizione), e Mark Rutte, primo ministro, che hanno votato nel parlamento olandese contro la creazione degli eurobond.\n\n\u00c8 vero che la Seconda camera degli Stati generali dei Paesi Bassi ha approvato una mozione \u2013 non vincolante \u2013 che invitava l\u2019esecutivo olandese a opporsi agli eurobond all\u2019Eurogruppo, una posizione condivisa sia da Wildes che da Rutte, ma \u00e8 impreciso sostenere che i due politici olandesi siano \u00aballeati\u00bb di Salvini e Meloni in Europa.\n\nRutte fa parte di un gruppo nel Parlamento Ue, quello di area liberale, diverso da quello di cui cui fa parte Fratelli d\u2019Italia, di area conservatrice. Al massimo si pu\u00f2 dire che Meloni sia alleata con il Forum per la democrazia, il partito olandese guidato da Thierry Baudet, che ha presentato la mozione anti-eurobond alla Seconda camera degli Stati generali dei Paesi Bassi e che per\u00f2 \u00e8 all\u2019opposizione del governo Rutte.\n\nQuanto a Gert Wilders, \u00e8 vero che prima delle elezioni europee del 2019, abbia fatto campagna elettorale insieme a Matteo Salvini, ma mentre la Lega ha eletto diversi europarlamentari, il Pvv di Wilders \u00e8 rimasto a mani vuote. E dunque non ha peso all\u2019interno del Parlamento Ue.", "lang": "it"}