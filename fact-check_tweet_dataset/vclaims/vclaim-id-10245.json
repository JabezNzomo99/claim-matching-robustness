{"title": "Con la riforma delle carceri davvero chi sconta meno di 4 anni, dentro non ci va?", "subtitle": "Questa le tesi del leader della Lega Matteo Salvini sulla  riforma . Abbiamo fatto una verifica", "author": "www.agi.it", "date": "2018-03-17T07:02+0100", "vclaim_id": "vclaim-id-10245", "url": "https://www.agi.it/fact-checking/salvini_carceri_riforma-3636512/news/2018-03-17/", "vclaim": "Il segretario della Lega, Matteo Salvini, nel corso di un comizio a Trento lo scorso 15 marzo ha dichiarato (min. 8.55): \u201cDomani alle 11 \u00e8 convocato un Consiglio dei ministri a Roma [\u2026] tra le altre cose all\u2019ordine del giorno c\u2019\u00e8 un provvedimento che riguarda le carceri, che prevede il fatto che, se sei condannato a una pena inferiore ai quattro anni, in galera non ci vai\u201d.\n\nSalvini presenta le informazioni in modo incompleto: il provvedimento (ecco in dettaglio cos'\u00e8 e in cosa consiste) aumenta il limite temporale di una misura che c\u2019\u00e8 gi\u00e0, e non prevede automatismi. Vediamo come stanno le cose nel dettaglio.\n\nAd oggi il limite di quattro anni vale, sempre in base all\u2019art. 656 co. 5, solo per ipotesi particolari (over 70, over 60 parzialmente inabili, donne incinte, madri o padri soli e responsabili di figli under-10 etc.). Per alcolisti e tossicodipendenti il limite \u00e8, e rimane, di sei anni.\n\nDunque anche in futuro sar\u00e0 possibile che persone condannate e pene inferiori a quattro anni (ad oggi, fino a tre) possano finire in carcere, se la personalit\u00e0 \u00e8 ritenuta pericolosa o se la concessione di una misura alternativa al carcere non si ritiene possa servire alla rieducazione del reo e alla prevenzioni di altri reati.", "lang": "it"}