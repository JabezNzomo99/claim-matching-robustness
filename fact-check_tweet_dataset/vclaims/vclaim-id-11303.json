{"title": "Czy orzeczenia Trybuna\u0142u Konstytucyjnego podlegaj\u0105 niezw\u0142ocznemu og\u0142oszeniu?", "subtitle": "Czy orzeczenia Trybuna\u0142u Konstytucyjnego podlegaj\u0105 niezw\u0142ocznemu og\u0142oszeniu? Sprawdzamy co na ten temat powiedzia\u0142 Konrad Piasecki.", "author": "demagog.org.pl", "date": null, "vclaim_id": "vclaim-id-11303", "url": "https://demagog.org.pl/wypowiedzi/czy-orzeczenia-trybunalu-konstytucyjnego-podlegaja-niezwlocznemu-ogloszeniu/", "vclaim": "Rzecznik rz\u0105du Rafa\u0142 Bochenek w spos\u00f3b oczywisty niepoprawnie cytuje konstytucj\u0119. Art 190 ust 2 stanowi, \u017ce \u201cOrzeczenia [TK] [\u2026] podlegaj\u0105 niezw\u0142ocznemu og\u0142oszeniu w organie urz\u0119dowym, w kt\u00f3rym akt normatywny by\u0142 og\u0142oszony.\u201d\n\nSzczeg\u00f3\u0142y tej procedury reguluje Ustawa o og\u0142aszaniu akt\u00f3w normatywnych i niekt\u00f3rych innych akt\u00f3w prawnych , kt\u00f3ra konsekwentnie, w ponad trzydziestu wyst\u0105pieniach, pos\u0142uguje si\u0119 poj\u0119ciem \u201cog\u0142oszenia\u201d. W szczeg\u00f3lno\u015bci, zgodnie z art. 9, \u201cW Dzienniku Ustaw Rzeczypospolitej Polskiej, zwanym dalej \u201eDziennikiem Ustaw\u201d, og\u0142asza si\u0119 [\u2026] orzeczenia Trybuna\u0142u Konstytucyjnego\u201d\n\nPoj\u0119cie \u201copublikowania\u201d pojawia si\u0119 jedynie w kontek\u015bcie post\u0119powania z aktami ni\u017cszej rangi; zgodnie z art. 12 ust. 2: \u201cW dziennikach urz\u0119dowych [\u2026], mog\u0105 by\u0107 publikowane informacje, komunikaty, obwieszczenia [\u2026]\u201d.", "lang": "pl"}