{"title": "Ile pieni\u0119dzy wydano na nagrody dla pracownik\u00f3w agencji restrukturyzacji i modernizacji rolnictwa?", "subtitle": "Ile pieni\u0119dzy wydano na nagrody dla pracownik\u00f3w agencji restrukturyzacji i\u00a0modernizacji rolnictwa? Sprawdzamy co na ten temat powiedzia\u0142 Piotr Zgorzelski.", "author": "demagog.org.pl", "date": null, "vclaim_id": "vclaim-id-10677", "url": "https://demagog.org.pl/wypowiedzi/ile-pieniedzy-wydano-na-nagrody-dla-pracownikow-agencji-restrukturyzacji-i-modernizacji-rolnictwa/", "vclaim": "Ile pieni\u0119dzy wydano na nagrody dla pracownik\u00f3w agencji restrukturyzacji i modernizacji rolnictwa?\n\nWed\u0142ug kontroli wewn\u0119trznej, kt\u00f3rej wyniki og\u0142osi\u0142a ARiMR na konferencji prasowej 2 marca 2016, na przestrzeni lat 2008 \u2013 2015 poprzednie kierownictwo przeznaczy\u0142o 281 744 321 z\u0142. W ostatnich latach w ARiMR pracowa\u0142o oko\u0142o 11 tysi\u0119cy pracownik\u00f3w (2014 roku \u2013 10 943 os\u00f3b; 2013 roku \u2013 10 950 os\u00f3b; 2012 roku \u2013 10 996 os\u00f3b; 2011 roku \u2013 11 271 os\u00f3b; 2010 roku \u2013 11 372 os\u00f3b). Po wyliczeniach \u015brednia nagroda w ci\u0105gu roku dla jednego pracownika wynosi 3 201 z\u0142otych. W zwi\u0105zku z tym wypowied\u017a uznajemy za prawdziw\u0105.\n\nW ramach ciekawostki nale\u017cy doda\u0107, \u017ce wed\u0142ug audytu przeprowadzonego w ARiMR:\n\n\u201cwielu z tych pracownik\u00f3w w okresie zatrudnienia w Agencji w ostatnich latach otrzyma\u0142o po kilkaset tysi\u0119cy z\u0142otych [z tytu\u0142u] samych nagr\u00f3d. [\u2026] Kierownictwo Centrali ARiMR (Prezesi, Zast\u0119pcy Prezes\u00f3w, Dyrektorzy Departament\u00f3w i Zast\u0119pcy Dyrektor\u00f3w Departament\u00f3w) razem 10 162 665 z\u0142 na \u015brednio 83 osoby. Kierownictwo Oddzia\u0142\u00f3w Regionalnych (Dyrektorzy Oddzia\u0142\u00f3w Regionalnych i Zast\u0119pcy Dyrektor\u00f3w OR) razem 7 255 636 z\u0142 na \u015brednio 54 osoby.\n\nPowy\u017cszy fragment wskazuje na to, \u017ce kierownictwo ARiMR, co roku dostawa\u0142o nagrody o wysoko\u015bci powy\u017cej 100 tysi\u0119cy z\u0142otych.", "lang": "pl"}