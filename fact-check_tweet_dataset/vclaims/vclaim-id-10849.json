{"title": "Numeri alla mano, Gian Piero Ventura \u00e8 il peggior ct azzurro di sempre?", "subtitle": "\u201cLo score mio \u00e8 uno dei migliori degli ultimi 40 anni, ho perso due partite in due anni\u201d, ha detto l'allenatore intervistato dalle Iene. Siamo andati a vedere come stanno le cose", "author": "www.agi.it", "date": null, "vclaim_id": "vclaim-id-10849", "url": "https://www.agi.it/fact-checking/ventura_nazionale_peggiore_ct_numeri-2947986/news/2017-11-16/", "vclaim": "All\u2019accusa dell\u2019inviato secondo cui l\u2019Italia starebbe facendo molto male da due anni, Ventura ha risposto (min. 2.15): \u201cLo score mio \u00e8 uno dei migliori degli ultimi 40 anni, ho perso due partite in due anni\u201d.\n\nNegli ultimi quarant\u2019anni si sono avvicendati sulla panchina della nazionale italiana 11 commissari tecnici: Enzo Bearzot (1977-86), Azeglio Vicini (1986-91), Arrigo Sacchi (1991-96), Cesare Maldini (1997-98), Dino Zoff (1998-2000), Giovanni Trapattoni (2000-04), Marcello Lippi (2004-06 una prima volta, e 2008-10 una seconda), Roberto Donadoni (2006-08), Cesare Prandelli (2010-14), Antonio Conte (2014-16) e Gian Piero Ventura (2016-).\n\nSe guardiamo* al numero di partite perse, e solo nelle gare ufficiali, \u00e8 vero che Ventura abbia perso solo due partite in due anni: la prima contro la Spagna (3-0) lo scorso 2 settembre, e la seconda contro la Svezia (1-0), lo scorso 10 novembre.\n\nNon \u00e8 un risultato particolarmente significativo, considerato che arriva su un totale di 12 partite (escluse le amichevoli). Meglio di lui fanno sia Lippi al suo primo incarico, con una sola sconfitta su 17 partite, e Conte, con una sola sconfitta in 15 partite. Lo eguagliano poi Donadoni, con 2 sconfitte ma in 16 partite, Zoff, con due sconfitte in 14 partite, e Maldini, con 2 sconfitte in 16 partite.\n\nSenza contare le amichevoli, di nuovo la classifica si muove, e Ventura sprofonda addirittura decimo, col 16,66%. Primo \u00e8 sempre Lippi al suo primo giro, col 5,88% (una singola sconfitta, contro la Slovenia ai mondiali). Seguono Conte (6,66%, anche lui una singola sconfitta), Vicini (11,11%), Prandelli (11,76%), Donadoni (12,5%), Maldini (12,5%), Sacchi (12,82%), Trapattoni (13,04%) e Zoff (14,28%). Peggio di Ventura fanno solo Lippi al suo secondo incarico (18,75%) e Bearzot (23,25%).\n\n\u00c8 vero che Ventura abbia perso solo due partite (ufficiali) in due anni, ma il suo \u201cscore\u201d non \u00e8 davvero tra i migliori degli ultimi 40 anni. Anzi, se guardiamo sia alle percentuali di sconfitte, e in particolare a quelle in gare ufficiali, il tecnico della nazionale arriva tra i peggiori tre (e gli altri due sono entrambi vincitori della Coppa del Mondo, Bearzot e Lippi).\n\nNel 1958 ai Mondiali di Svezia, quando l\u2019Italia non si qualific\u00f2, i posti in palio per le squadre europee erano 11. Agli Europei del 1984 e del 1992, quando di nuovo l\u2019Italia non riusc\u00ec a entrare nella fase finale del torneo, i posti a disposizione erano otto (si accedeva direttamente ai quarti di finale). Questa volta, invece, i posti erano ben 13. Aver mancato la qualificazione \u00e8 dunque, secondo lo storico periodico sportivo, ancor pi\u00f9 grave questa volta che non nelle precedenti.\n\n(*Abbiamo riportato in questo documento condiviso tutti i numeri da noi analizzati e le classifiche risultanti, ma \u00e8 possibile replicare tutti i conti fatti nel corso dell\u2019articolo cercando sul sito della Figc \u201cNazionali\u201d, \u201cNazionali in cifre\u201d, nella pagina che si apre selezionare \u201cNazionale A\u201d, \u201cGare di un tecnico\u201d e scegliere quindi i vari allenatori che si sono succeduti dal 1977 in poi).", "lang": "it"}