{"title": "Nei, sykefrav\u00e6ret i offentlig og privat sektor har ikke utviklet seg i hver sin retning", "subtitle": "Bergens Tidende innr\u00f8mmer feil etter \u00e5 ha skrevet at sykefrav\u00e6ret i offentlig sektor bare har \u00f8kt de siste 17 \u00e5rene.", "author": "www.faktisk.no", "date": null, "vclaim_id": "vclaim-id-25765", "url": "https://www.faktisk.no/faktasjekker/z7z/nei-sykefravaeret-i-offentlig-og-privat-sektor-har-ikke-utviklet-seg-i-hver-sin-retning", "vclaim": "Bergens Tidenes lederartikkel er et svar p\u00e5 utspillet stortingsrepresentant Heidi Nordby Lunde (H) hadde i Dagens N\u00e6ringsliv 10. september. Hun tar utgangspunkt i at sykefrav\u00e6ret i Norge er h\u00f8yere enn i Sverige og foresl\u00e5r blant annet kutt i sykel\u00f8nnen.\n\nVi har tidligere faktasjekket en p\u00e5stand fra arbeidsgiverorganisasjonen Virke om at Norge har verdens h\u00f8yeste sykefrav\u00e6r som helt sant.\n\nLunde g\u00e5r ikke inn i forskjellene mellom offentlig og privat sektor. Det gj\u00f8r derimot Bergens Tidende (BT) n\u00e5r de i sin lederartikkel skriver:\n\nNTB publiserte i juni 2018 en artikkel med tittelen: \u00abSykefrav\u00e6ret redusert langt mer i privat sektor enn i offentlig\u00bb. De skriver alts\u00e5 at det er redusert begge steder, men at reduksjonen er langt st\u00f8rre i privat sektor.\n\nS\u00e5 hvordan har utviklingen i sykefrav\u00e6ret utviklet seg i privat og offentlig sektor? Har det g\u00e5tt hver sin vei, slik BT skriver? Eller er det ikke betydelige forskjeller mellom hvordan dette har utviklet seg i offentlig og privat sektor? Det er dette vi skal se n\u00e6rmere p\u00e5 i denne faktasjekken.\n\nN\u00e5r vi ettersp\u00f8r dokumentasjon for p\u00e5standen, svarer BTs politiske redakt\u00f8r Fr\u00f8y Gudbrandsen dette:\n\nHun viser til en rapport fra faggruppen for IA-rapportering som kom i \u00e5r. Men i denne rapporten er det ikke diskutert hvordan sykefrav\u00e6ret har utviklet seg i offentlig kontra privat sektor.\n\nHun viser ogs\u00e5 til en artikkel publisert p\u00e5 hjemmesiden til N\u00e6ringslivets Hovedorganisasjon (NHO). Der st\u00e5r det i ingressen:\n\nS\u00e5 hvordan har sykefrav\u00e6ret i ulike sektorer utviklet seg de siste 17 \u00e5rene?\n\nFor perioden etter 2008 har SSB registrert sykefrav\u00e6r sektorvis. Seniorr\u00e5dgiver i SSB, Erik Horgen, skriver til Faktisk.no:\n\nSSB registrerer alle arbeidsgivere i enten \u00abstatlig forvaltning\u00bb, \u00abkommunal forvaltning\u00bb eller \u00abprivat sektor og offentlige foretak\u00bb. Det siste er eksempelvis Statoil, NSB, helseforetakene og offentlig eide energiselskap.\n\nTallene viser at siden 2008 har utviklingen i de tre sektorene fulgt hverandre relativt tett. Men sykefrav\u00e6ret i kommunal forvaltning har hele veien ligget p\u00e5 et h\u00f8yere niv\u00e5. Tendensen er svakt nedadg\u00e5ende sykefrav\u00e6r i alle sektorene. I perioden andre kvartal 2008 til andre kvartal 2018 har utviklingen v\u00e6rt slik:\n\nDisse tallene gir alts\u00e5 ikke grunnlag for \u00e5 si at utviklingen i offentlig og privat sektor g\u00e5r hver sin vei.\n\nMen BT skriver i sin leder om utviklingen helt fra 2001. S\u00e5 langt tilbake har ikke SSB sektorvise tall p\u00e5 sykefrav\u00e6r. Horgen i SSB skriver:\n\nNedenfor er n\u00e6ringer dominert av offentlig og privat sektor skilt ut i to grafer:\n\nFor alle n\u00e6ringer, b\u00e5de de som er dominert av privat sektor og de som er dominert av offentlig sektor, er retningen den samme: Sykefrav\u00e6ret g\u00e5r ned.\n\nMen det er relativt store forskjeller i st\u00f8rrelsen p\u00e5 reduksjonen:\n\u2022 Overnattings- og serveringsvirksomheter har redusert sykefrav\u00e6ret med 2,9prosentpoeng.\n\u2022 Offentlig administrasjon, forsvar og sosialforsikring har redusert med 0,1 prosentpoeng.\n\nBTs Fr\u00f8y Gudbrandsen skriver til Faktisk.no at de tok utgangspunkt i omtale p\u00e5 NHOs nettsider da de skrev at sykefrav\u00e6ret har g\u00e5tt opp i offentlig sektor.\n\nDe skriver alts\u00e5 ikke at utviklingen har g\u00e5tt hver sin vei, men at det er store forskjeller mellom hvor stor reduksjonen har v\u00e6rt.\n\nNHO opplyser til Faktisk at de ikke har sett p\u00e5 SSBs sektorfordelte tall, men i stedet sett sett p\u00e5 hvordan frav\u00e6ret har utviklet seg i ulike n\u00e6ringer. Der har det utviklet seg slik:\n\nVi ser at NHO har rett i at det er store forskjeller i hvordan sykefrav\u00e6ret er redusert. Det er reduksjon i alle n\u00e6ringer, bortsett fra \u00abteknisk tjenesteyting og eiendomsdrift\u00bb. Der er sykefrav\u00e6ret det samme i 2017 som i 2001.\n\nNHO har ogs\u00e5 rett i at n\u00e6ringer som overveiende er i privat sektor har hatt st\u00f8rre reduksjon i sykefrav\u00e6ret enn n\u00e6ringer som er overveiende i offentlig sektor.\n\nSom nevnt leger opp skriver BTs redakt\u00f8r Fr\u00f8y Gudbransen sier til Faktisk.no at avisa skrev feil.\n\n- Det skulle st\u00e5tt \u00abkommunal sektor\u00bb, men har blitt til \u00aboffentlig sektor\u00bb, skriver hun.\n\n- Konklusjonen i lederen lener seg p\u00e5 en oppsummering fra NHO, som skriver at \u00abmens privat n\u00e6ringsliv har redusert sitt sykefrav\u00e6r, er sykefrav\u00e6ret i kommunal sektor \u00f8kt fra et niv\u00e5 p\u00e5 8,4% i 2001 til 9,6% i 2017\u00bb.\n\nNHO opplyser til Faktisk.no at de har sett p\u00e5 sykefrav\u00e6rstatistikk fra Kommunenes Sentralforbund. Den viser f\u00f8lgende utvikling i sykefrav\u00e6ret i kommunesektoren:\n\nTallene fra KS viser en noe annen utvikling enn SSB-tallene, fra 2008 og fram til i dag.\n\u2022 KS: Fra 2008 til de fire siste registrerte kvartalene steg sykefrav\u00e6ret med 0,3 prosentpoeng.\n\u2022 SSB: Gjennomsnittlig frav\u00e6r over ett \u00e5r sank fra 8,8 prosent i 2008 til 8,5 prosent for de fire siste kvartaler. Det er en nedgang p\u00e5 0,3 prosentpoeng.\n\nSpesialr\u00e5dgiver Rune Soleng i KS forklarer forskjellen med ulike metoder for \u00e5 beregne frav\u00e6ret.\n\n- Bare ansatte som har v\u00e6rt ansatt i hele rapporteringsperioden p\u00e5 12 m\u00e5neder er med i dataene KS mottar, s\u00e5 personer i korte engasjementer kommer ikke med. Gruppene KS har holdt utenfor har typisk lavt frav\u00e6r. Hvis man velger et annet antall mulige dager eller inkluderer andre grupper ansatte, kan det har stor innvirkning p\u00e5 tallene, skriver han i en epost.\n\nDen klareste \u00f8kningen i sykefrav\u00e6ret i kommunal sektor kom alts\u00e5 i perioden 2001 - 2008. Men Solberg er skeptisk til \u00e5 legge for mye vekt p\u00e5 KS-tallene for sykefrav\u00e6r fra tidlig p\u00e5 2000-tallet.\n\n- Det tallet v\u00e5rt fra 2001 er ikke direkte sammenliknbart med tallene fra 2005 og framover. Det var flere hull i de gamle tallene v\u00e5re, s\u00e5 vi han n\u00e5 valgt \u00e5 ikke publisere tall fra f\u00f8r 2005, sier han til Faktisk.no.\n\nOg for \u00e5 sammenlikne mellom sektorer anbefaler Soleng i KS \u00e5 se p\u00e5 andre tall enn KS\u00b4 egne.\n\n- Hvis man skal se p\u00e5 sykefrav\u00e6ret i statlig, kommunal og privat sektor er det best \u00e5 se p\u00e5 SSB-tallene. De er direkte sammenliknbare, sier han.\n\nI en vitenskapelig artikkel diskuterer sosiologiprofessor Arne Mastekaasa ved Universitetet i Oslo \u00e5rsakene til forskjellene i sykefrav\u00e6r mellom privat, kommunal og statlig sektor. I konklusjonen skriver han:\n\nHan viser ogs\u00e5 til at offentlig sektor har en h\u00f8yere kvinneandel og h\u00f8yere gjennomsnittsalder. B\u00e5de kvinner og eldre aldresgrupper er overrepresentert i sykefrav\u00e6r.\n\nI en rapport fra 2016 som ogs\u00e5 Mastekaasa var med p\u00e5 \u00e5 forfatte, har de sett p\u00e5 hvordan sykefrav\u00e6ret har utviklet seg om de fullt ut justerer slik at de ser p\u00e5 sammenliknbare ansettelser. Da ser bildet slik ut:\n\nI sin lederatrikkel beskrev BT et sykefrav\u00e6r som utviklet seg i motsatt retning i offentlig og privat sektor.\n\nDet riktige er at s\u00e5 lenge SSB har m\u00e5lt sykefrav\u00e6ret i ulike sektorer har utviklingen i hovedsak v\u00e6rt den samme i statlig, kommunal og privat sektor. Men sykefrav\u00e6ret i kommunal sektor ligger jevnt p\u00e5 et h\u00f8yere niv\u00e5.\n\nDet er en del forskjeller mellom hvor mye forskjellige n\u00e6ringer har klart \u00e5 redusere sykefrav\u00e6ret, men i flere n\u00e6ringer er to eller tre sektorer representert. Det gj\u00f8r det usikkert \u00e5 bruke disse tallene, men noen n\u00e6ringer som er dominert av privat sektor har hatt stor reduksjon. Andre n\u00e6ringer som er dominert av offentlig sektor har hatt betydelig lavere reduksjon.\n\nTall fra Kommunenes sentralforbund viser til at sykefrav\u00e6ret i kommunal sektor steg fra 2001 og fram til 2008, for s\u00e5 \u00e5 ha en flat utvikling. Men de tidlige tallene fra KS er usikre. KS anbefaler SSBs tall for \u00e5 sammenlikne sykefrav\u00e6r i sektorer.\n\nI tillegg er kommunal sektor smalere enn hele offentlig sektor, som BT henviser til.\n\nDet er i det hele tatt stor usikkerhet knyttet til hvordan sykefrav\u00e6ret utviklet seg i de ulike sektorene fra 2001 til 2008. Men fra 2008 og fram til i \u00e5r vet vi at utviklingen i sektorene har v\u00e6rt ganske lik, og g\u00e5tt i samme retning.\n\nDerfor er det misvisende og delvis feil \u00e5 beskrive en virkelighet der sykefrav\u00e6ret utvikler seg i hver sin retning i privat og offentlig sektor.", "lang": "no"}