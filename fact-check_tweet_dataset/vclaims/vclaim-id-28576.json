{"title": "Ile energii generowanej we Francji pochodzi z atomu?", "subtitle": "Ile energii generowanej we Francji pochodzi z atomu? Odpowied\u017a znajdziecie w naszej analizie wypowiedzi Jadwigi Emilewicz.", "author": "demagog.org.pl", "date": null, "vclaim_id": "vclaim-id-28576", "url": "https://demagog.org.pl/wypowiedzi/ile-energii-generowanej-we-francji-pochodzi-z-atomu/", "vclaim": "Ile energii generowanej we Francji pochodzi z atomu?\n\nMinister Rozwoju Jadwiga Emilewicz w wywiadzie dla polskiego radia stwierdzi\u0142a, \u017ce 83% energii produkowanej w Francji to energia nuklearna. Francja od lat jest krajem, kt\u00f3ry prowadzi w rankingach ilo\u015bci energii nuklearnej. W 2018 roku wyprzedza\u0142a o ponad 20% S\u0142owacj\u0119, kt\u00f3ra zajmuje drug\u0105 pozycj\u0119 w statystykach.\n\nMinister Emilewicz pomyli\u0142a si\u0119 co do ilo\u015bci energii atomowej produkowanej w ci\u0105gu ostatniego roku. Zgodnie z danymi podanymi przez francusk\u0105 RTE \u2013 R\u00e9seau de Transport d\u2019\u00c9lectricit\u00e9 (Sie\u0107 Przekazu Energii), zarz\u0105dzaj\u0105c\u0105 oraz rozwijaj\u0105c\u0105 sieciami wysokiego napi\u0119cia we Francji, w 2018 roku udzia\u0142 energii atomowej na rynku wyni\u00f3s\u0142 71,7%.\n\nW statystykach Power Reactor Information System \u2013 PRIS w pierwszej tr\u00f3jce znajdziemy Francj\u0119, S\u0142owacj\u0119 i Ukrain\u0119. Jednak\u017ce, r\u00f3\u017cnica mi\u0119dzy kolejnymi pa\u0144stwami nie jest tak du\u017ca jak mi\u0119dzy pierwszym a drugim miejscem. PRIS podaje r\u00f3wnie\u017c trendy zwi\u0105zane z produkcj\u0105 energii atomowej przez Francuz\u00f3w. Zgodnie z tymi danymi udzia\u0142 energii atomowej we Francji nigdy nie przekroczy\u0142 80% i obecnie wynosi ok. 71,7%.\n\nWypowied\u017a Jadwigi Emilewicz oceniamy jako fa\u0142sz, poniewa\u017c podaje ona niepoprawne dane na temat udzia\u0142u energii atomowej we Francji.", "lang": "pl"}