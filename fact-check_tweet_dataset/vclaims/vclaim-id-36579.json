{"title": "I grandi Paesi Ue stanno adottando le stesse misure dell\u2019Italia contro il coronavirus?", "subtitle": "", "author": "pagellapolitica.it", "date": null, "vclaim_id": "vclaim-id-36579", "url": "https://pagellapolitica.it/dichiarazioni/8550/i-grandi-paesi-ue-stanno-adottando-le-stesse-misure-dellitalia-contro-il-coronavirus", "vclaim": "Il giorno prima, su Facebook, il ministro aveva sottolineato un concetto simile, scrivendo che \u00abi pi\u00f9 importanti Paesi europei stanno adottando le stesse misure che l\u2019Italia ha gi\u00e0 varato\u00bb.\n\nSperanza dice la verit\u00e0, o no? Abbiamo verificato e, al netto di qualche differenza, il ministro ha ragione.\n\nIn base ai dati pi\u00f9 aggiornati del Centro europeo per la prevenzione e il controllo delle malattie (Ecdc), al 18 marzo 2020 i cinque Paesi europei pi\u00f9 colpiti dall\u2019epidemia del nuovo coronavirus erano: l\u2019Italia (31.506 casi e 2.505 morti), la Spagna (11.178 casi e 491 morti), la Francia (7.730 casi e 175 morti), la Germania (7.156 casi e 13 morti) e il Regno Unito (1.950 casi e 60 morti).\n\nAndiamo a vedere ora quanti, tra i quattro Paesi stranieri citati, hanno adottato misure di contenimento uguali a quelle italiane. Queste misure, lo ricordiamo, tra le altre cose prevedono su tutto il territorio nazionale una forte limitazione degli spostamenti personali (permessi solo per motivi di lavoro, necessit\u00e0 e salute) e la chiusura di tutti gli esercizi commerciali, fatta eccezione per i supermercati, le farmacie e altre attivit\u00e0 pi\u00f9 specifiche (come i tabaccai).\n\nPer la durata di 15 giorni (prorogabili), da sabato scorso in Spagna sono chiuse tutte le scuole, i bar e i ristoranti, i teatri, i musei e i cinema, e sono stati bloccati tutti gli eventi sportivi.\n\n\u00abSe vogliamo aiutarci a vicenda, dobbiamo restare a casa e limitare i contatti sociali\u00bb, ha detto Macron, che il 12 marzo aveva gi\u00e0 annunciato la chiusura di tutte le scuole e di tutte le universit\u00e0 del Paese.\n\nTutti i negozi che non vendono prodotti di prima necessit\u00e0 sono chiusi dal 15 marzo, cos\u00ec come i ristoranti e i bar, anche se rimangono operativi sotto forma di servizi di ristorazione d\u2019asporto (come in Italia). Discorso analogo vale per le discoteche, i cinema, i teatri e i musei, tutti chiusi, cos\u00ec come sono stati fermati gli eventi pubblici e quelli sportivi.\n\nCome spiega il sito ufficiale del governo federale tedesco, il 16 marzo scorso la cancelliera Angela Merkel e i presidenti dei L\u00e4nder hanno trovato un accordo per implementare una serie di misure contro il nuovo coronavirus, simili a quelle italiane, ma meno restrittive (anche rispetto a quelle adottate in Spagna e in Francia).\n\nAd oggi in Germania gli spostamenti delle persone non sono ancora stati limitati come nei due Paesi appena visti, ma il governo ha comunque deciso di chiudere i bar, i cinema, i teatri, le discoteche e gli impianti sportivi, cos\u00ec come gli assembramenti delle persone nelle chiese, nelle moschee e nelle sinagoghe.\n\nI ristoranti e le altre attivit\u00e0 di ristorazione, in base alle norme annunciate il 16 marzo, possono rimanere aperti solo tra le 6 del mattino e le ore 18, mentre \u00e8 possibile andare regolarmente nei supermercati, in farmacia e in altre attivit\u00e0 specifiche, come i tabacchini.\n\nNegli ultimi giorni si \u00e8 parlato molto, anche in Italia, di una possibile (e criticata) strategia del governo conservatore di Boris Johnson di puntare su una diffusione massiccia del nuovo coronavirus nella popolazione, facendo affidamento sulla cosiddetta \u201cimmunit\u00e0 di gregge\u201d.\n\nNella sua conferenza stampa sul coronavirus tenutasi il 16 marzo, Johnson ha raccomandato a chi ha sintomi riconducibili al nuovo coronavirus di restare in casa, cos\u00ec come a chi ha avuto contatti con potenziali contagiati. Le linee guida che contengono queste raccomandazioni sono state pubblicate anche sul sito del National health service britannico.\n\nPer quanto riguarda le scuole, il governo non ha ancora preso delle misure vincolanti in merito, anche se alcuni istituti, come spiega la , hanno gi\u00e0 deciso di chiudere, una decisione annunciata anche dal Galles e dalla Scozia a partire da venerd\u00ec 20 marzo.\n\nAbbiamo verificato e Speranza ha quasi ragione.", "lang": "it"}