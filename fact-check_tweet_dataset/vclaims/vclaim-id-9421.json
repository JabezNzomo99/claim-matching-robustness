{"title": "Dersom yrkesdeltakelsen blant innvandrere var den samme som for etniske nordmenn, ville 90 000 flere v\u00e6rt i jobb", "subtitle": "Listhaug baserer seg p\u00e5 en utregning Finansdepartementet har gjort, som viser at 90 000 flere personer kunne v\u00e6rt i jobb hvis ikke-vestlige innvandrere hadde hatt samme sysselsettingsandel som majoritetsbefolkningen.", "author": "www.faktisk.no", "date": null, "vclaim_id": "vclaim-id-9421", "url": "https://www.faktisk.no/faktasjekker/EAJ/dersom-yrkesdeltakelsen-blant-innvandrere-var-den-samme-som-for-etniske-nordmenn-ville-90-000-flere", "vclaim": "Innvandrings- og integreringsminister Sylvi Listhaug (Frp) holdt \u00e5pningstalen p\u00e5 regjeringens nasjonale integreringskonferanse i Oslo. Hun brukte anledningen til \u00e5 ta avstand fra hetsen av samfunnsdebattanter med minoritetsbakgrunn og oppfordret alle til \u00e5 \u00abbekjempe ytterligg\u00e5ende krefter og slutte med drittslenging i kommentarfeltene\u00bb.\n\nListhaug la heller ikke skjul p\u00e5 at hun mener det er utfordringer rundt integrering av innvandrere i Norge:\n\nN\u00e5r Faktisk.no ber statsr\u00e5den om dokumentasjon for p\u00e5standen, viser hennes politiske r\u00e5dgiver Espen Teigen (Frp) til Perspektivmeldingen 2017. Tabellen p\u00e5 side 162 viser en oversikt over potensialet for \u00f8kt sysselsetting for ulike grupper.\n\nDer st\u00e5r det at hvis sysselsettingsandelen blant innvandrere utenom vestlige land er lik majoritetsbefolkningen, kunne sysselsettingen \u00f8kt med 90 000 personer. Det understrekes at tabellen er en illustrasjon p\u00e5 hvor stor effekten kan v\u00e6re, og at \u00abeksemplene er basert p\u00e5 strenge, og til dels urealistiske forutsetninger\u00bb.\n\nIf\u00f8lge Perspektivmeldingen er sysselsettingen blant innvandrere lavere enn i majoritetsbefolkningen. Likevel er det store forskjeller mellom grupper av innvandrere avhengig av landbakgrunn, innvandrings\u00e5rsak, kj\u00f8nn og alder. I Perspektivmeldingen st\u00e5r det:\n\nI talen p\u00e5 integreringskonferansen sammenlignet Listhaug yrkesdeltakelsen blant innvandrere og etniske nordmenn. Hun snakket alts\u00e5 om innvandrere generelt, og ikke om innvandrere fra ikke-vestlige land. Beregningen som hun baserer p\u00e5standen p\u00e5, tar if\u00f8lge Finansdepartementet for seg ikke-vestlige innvandrere.\n\nN\u00e5r Faktisk.no sp\u00f8r departementet om hvordan de har kommet fram til tallet 90 000, f\u00e5r vi til svar at det er tatt utgangspunkt i SSBs registerbaserte sysselsettingsstatistikk for 2015. Beregningen er gjort ved at sysselsettingsandelen blant innvandrere fra Asia, Afrika, S\u00f8r- og Mellom-Amerika og \u00d8st-Europa er satt lik den for befolkningen eksklusive innvandrere.\n\nFinansdepartementet har basert utregningene sine p\u00e5 tall fra SSB. Bj\u00f8rn Olsen, r\u00e5dgiver i SSB, mener m\u00e5ten departementet antagelig gir et dekkende bilde. I en e-post til Faktisk.no skriver han:\n\nFaktisk.no har ogs\u00e5 spurt Finansdepartementet om hva det betyr at regneeksemplene er \u00abbasert p\u00e5 strenge og til dels urealistiske forutsetninger\u00bb. Storeng svarer at det er gjort noen forenklinger i beregningene, for eksempel er det ikke tatt hensyn til at arbeidstiden kan v\u00e6re forskjellig mellom ulike innvandrergrupper og majoritetsbefolkningen.\n\nMens Finansdepartementet har beregnet hvor mange flere ikke-vestlige innvandrere som ville v\u00e6rt i jobb hvis sysselsettingen i disse gruppene hadde v\u00e6rt som i majoritetsbefolkningen, snakker Listhaug om innvandrere generelt. Finansdepartementet har ikke beregnet effekten for alle innvandrere, men Faktisk.no har gjort sine egne beregninger basert p\u00e5 departementets regnem\u00e5te. Se alle utregningene her.\n\nVi har tatt utgangspunkt i sysselsettingsandelen for kvinner og menn i de ulike aldersgruppene i majoritetsbefolkningen. S\u00e5 har vi regnet ut hvor mange flere eller f\u00e6rre personer som ville blitt sysselsatt hvis andelen var den samme i de tilsvarene gruppene i de ulike innvandrergruppene. Summerer vi kvinner og menn f\u00e5r vi denne figuren:\n\nV\u00e5re beregninger viser at 99 805 flere personer ville v\u00e6rt sysselsatt hvis sysselsettingsandelen blant alle innvandrere var like stor som i majoritetsbefolkningen. I dette tallet er ogs\u00e5 innvandrere fra Norden og andre vestlige land inkludert. Legger man sammen gruppene fra ikke-vestlige land (\u00d8st-Europa, Asia, Afrika og S\u00f8r- og Mellom-Amerika), f\u00e5r man 93 946 flere personer.\n\nSylvi Listhaug brukte tallet 90 000, som hun hadde hentet fra Perspektivmeldingen. Det tallet omfattet bare ikke-vestlige innvandrere, mens statsr\u00e5den snakket om innvandrere generelt. Selv om v\u00e5re beregninger viser at det kunne v\u00e6rt opp mot 100 000 flere i arbeid hvis innvandrere var sysselsatte i samme grad som majoritetsbefolkningen, vurderer vi Listhaugs p\u00e5stand som helt sann.\n\n\u00c5rsaken er at det er usikkerhet rundt beregningene. Finansdepartementet understreker selv at utregningen deres er en illustrasjon p\u00e5 hvor store effekten kan v\u00e6re, og at \u00abeksemplene er basert p\u00e5 strenge, og til dels urealistiske forutsetninger\u00bb. Faktisk.no sine beregninger er basert p\u00e5 de samme tallene.", "lang": "no"}