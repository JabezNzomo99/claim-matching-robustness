{"title": "Il Pd ha guadagnato voti solo nel Nordest", "subtitle": "", "author": "pagellapolitica.it", "date": null, "vclaim_id": "vclaim-id-31893", "url": "https://pagellapolitica.it/dichiarazioni/8294/il-pd-ha-guadagnato-voti-solo-nel-nordest", "vclaim": "Alle elezioni europee del 26 maggio scorso, il Partito Democratico ha preso 6.089.853 voti, considerando sia gli elettori in Italia che quelli all\u2019estero. Sul totale delle preferenze, si tratta del 22,74 per cento, secondo su scala nazionale al 34,36 per cento della Lega e superiore al 17,06 per cento del Movimento 5 stelle ( ).\n\nRispetto alle europee di cinque anni fa, che si tennero all\u2019inizio del governo Renzi, il Pd ha perso oltre cinque milioni di voti: il 25 maggio 2014 ne aveva infatti raccolti 11.203.231. Rispetto alle scorse politiche, invece, ha perso \u201csolo\u201d 380 mila voti circa: il 4 marzo 2018, tra Italia e Valle d\u2019Aosta (6.176.325) ed estero (297.153), era riuscito a ottenerne in totale 6.473.478.\n\nIn termini assoluti, la circoscrizione Nord-occidentale \u00e8 stata quella dove il Pd ha preso pi\u00f9 voti, quasi 1 milione e 850 mila; in termini percentuali, la migliore \u00e8 stata quella dell\u2019Italia Centrale, con il 26,87 per cento delle preferenze (quasi 1,5 milioni di voti).\n\nSolo nella circoscrizione Nord-orientale il Pd \u00e8 riuscito a non perdere voti rispetto a un anno fa. Qui le preferenze sono cresciute di oltre il 2 per cento, mentre nelle altre quattro circoscrizioni il numero dei voti \u00e8 calato. In quella Nord-occidentale, per esempio, i voti persi sono stati 17.402 (quasi l\u20191 per cento), mentre nelle Isole sono stati 28.646 (circa il 7 per cento sugli oltre 408 mila voti presi alle politiche 2018).\n\nA differenza di Calenda, per\u00f2, questi tre leader erano candidati in pi\u00f9 circoscrizioni: Meloni e Salvini in tutte e cinque, Berlusconi in quattro.", "lang": "it"}