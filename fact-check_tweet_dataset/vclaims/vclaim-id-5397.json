{"title": "Quanto contribuisce il gioco d'azzardo alle casse dello Stato italiano?", "subtitle": "Abbiamo verificato le affermazioni del deputato di Forza Italia Roberto Novelli che ha stimato in 10 miliardi il gettito fiscale dal gioco d'azzardo", "author": "www.agi.it", "date": "2018-07-24T12:28+0200", "vclaim_id": "vclaim-id-5397", "url": "https://www.agi.it/fact-checking/gioco_azzardo_gettito_fiscale-4192510/news/2018-07-24/", "vclaim": "Il deputato di Forza Italia Roberto Novelli ha dichiarato il 22 luglio, in riferimento al gioco d\u2019azzardo: \u201cLo Stato ha creato un mostro che succhia la linfa vitale per il suo bilancio: solo nel 2017, secondo le stime disponibili, ha garantito pi\u00f9 di 10 miliardi di euro di gettito fiscale\u201d.\n\nQuesti 10 miliardi di euro sono entrate nette, calcolate cio\u00e8 senza contare in particolare le vincite pagate da lotto, superenalotto e simili. Il lordo, su cui abbiamo anche dati pi\u00f9 aggiornati, \u00e8 ovviamente ancora superiore.\n\nSecondo il Bollettino delle entrate tributarie 2016, pubblicato dal ministero dell\u2019Economia e delle Finanze (Mef) a marzo 2017, le entrate totali relative ai giochi - che includono varie imposte sia dirette che indirette - sono risultate pari a 14,602 miliardi di euro.\n\nNel 2016 la \u201craccolta\u201d dei giochi \u00e8 ammontata a 96 miliardi di euro. Le vincite hanno superato i 77 miliardi e il payout, cio\u00e8 la percentuale della raccolta che in media viene restituita ai giocatori sotto forma di vincita/premio, si \u00e8 attestato a circa l\u201980 per cento.\n\nIl restante 20 per cento, pari a una spesa effettiva dei giocatori (differenza tra raccolta e vincite) di oltre 19 miliardi, si \u00e8 ripartito tra entrate erariali, che come abbiamo visto ammontano a circa 10 miliardi (10,5% della raccolta) e fatturato del settore, che supera quota 9 miliardi (8,5% della raccolta).\n\nQuesta \u00e8 infatti passata, tra il 2006 e il 2016, da 40 miliardi a quasi 100 miliardi. Possiamo quindi dire che se la raccolta \u00e8 aumentata di circa 2,5 volte (+150%), il gettito \u00e8 aumentato di circa 1,5 volte (+50%).\n\nSul fatto che questo gettito sia \u201clinfa vitale\u201d per il bilancio dello Stato si tratta di un giudizio e pertanto non \u00e8 verificabile. Di sicuro si pu\u00f2 dire che questi 10 miliardi circa rappresentano il 2,2% delle entrate tributarie complessive, che sono ammontate a 451,5 miliardi nel 2016.", "lang": "it"}