{"title": "Nei, n\u00e6r 500 000 utenlandske borgere har ikke stemmerett i Norge", "subtitle": "Bare norske statsborgere f\u00e5r stemme ved stortingsvalg. Ved lokalvalg f\u00e5r ogs\u00e5 utenlandske borgere som har v\u00e6rt registrert bosatt i Norge de siste tre \u00e5rene, og nordiske borgere registrert bosatt senest 30. juni i valg\u00e5ret, stemme.", "author": "www.faktisk.no", "date": null, "vclaim_id": "vclaim-id-7589", "url": "https://www.faktisk.no/faktasjekker/dDv/nei-naer-500-000-utenlandske-borgere-har-ikke-stemmerett-i-norge", "vclaim": "Investor Jan Petter Sissener tok nylig til orde for at valgordningen b\u00f8r endres. 21. mai skrev han f\u00f8lgende i et blogginnlegg hos Nettavisen:\n\nSissener peker p\u00e5 at det ved stortingsvalget i fjor var 448 876 personer over 18 \u00e5r i Norge som ikke kunne stemme, fordi man m\u00e5 ha norsk statsborgerskap for \u00e5 kunne stemme ved stortingsvalg. Han skriver videre:\n\nDagen etter, 22. mai, delte Frp-politiker Sylvi Listhaug blogginnlegget p\u00e5 Facebook-siden sin. Hun skrev:\n\nHvem som har stemmerett defineres av valgloven.\n\nVed stortingsvalg har norske statsborgere som oppfyller disse vilk\u00e5rene, stemmerett:\n\u2022 Personen har fylt 18 \u00e5r innen utgangen av valg\u00e5ret.\n\u2022 Personen ikke har mistet stemmeretten som f\u00f8lge av straffbare handlinger der tap av stemmerett blir ilagt som rettighetstap ved straffeutm\u00e5lingen, eller ved \u00e5 ha tjenestegjort for en fremmed makt uten regjeringens samtykke.\n\u2022 Personen er, eller har v\u00e6rt, folkeregistrert som bosatt i Norge.\n\nVed kommunestyre- og fylkestingsvalg gjelder samme vilk\u00e5r som ved stortingsvalg, men personer som ikke er norske statsborgere har ogs\u00e5 stemmerett dersom de:\n\u2022 Har v\u00e6rt folkeregistrert som bosatt i Norge de tre siste \u00e5rene f\u00f8r valgdagen.\n\u2022 Er statsborger i et annet nordisk land og er blitt folkeregistrert som bosatt i Norge senest 30. juni i valg\u00e5ret.\n\nDet er alts\u00e5 riktig som Sissener skriver: Noen utenlandske borgere som ikke har stemmerett ved stortingsvalg, har stemmerett ved kommunestyre- og fylkestingsvalg. Men gjelder dette n\u00e6r 500 000 personer?\n\nI blogginnlegget viser Sissener til en Aftenposten-artikkel publisert i juli 2017. Der st\u00e5r det at 448 876 personer \u2013 eller n\u00e6r en halv million innbyggere \u2013 over 18 \u00e5r ikke fikk stemme ved fjor\u00e5rets stortingsvalg.\n\nFaktisk.no har v\u00e6rt i kontakt med Sissener, som bekrefter at det er dette tallet som er lagt til grunn i blogginnlegget. Han skriver ogs\u00e5:\n\nI 1978 fikk nordiske statsborgere stemmerett ved kommunestyre- og fylkestingsvalg i Norge, dersom de hadde minst tre \u00e5rs registrert botid i Norge.\n\nI 1983 ble stemmerett ved tre \u00e5rs registrert botid gjeldene for alle utenlandske statsborgere, ikke bare nordiske.\n\nI 1999 fikk nordiske statsborgere stemmerett dersom de den 31. mars i valg\u00e5ret var folkeregistrert bosatt i Norge. I en norsk offentlig utredning (NOU) fra 2001, skrev Kommunal- og moderniseringsdepartementet:\n\nIf\u00f8lge Statistisk sentralbyr\u00e5 (SSB) hadde 313 000 utenlandske statsborgere stemmerett ved forrige kommunestyre- og fylkestingsvalg, som ble avholdt i 2015.\n\nTallene under viser utviklingen i beregnede tall fra SSB, fra 1999 til 2015:\n\nDet er per i dag ikke mulig \u00e5 fastsl\u00e5 hvor mange som kommer til \u00e5 ha stemmerett ved kommunestyre- og fylkestingsvalget i 2019, men det er mulig \u00e5 fastsl\u00e5 hvor mange som hadde hatt stemmerett dersom valget ble avholdt i dag.\n\nFaktisk.no tar kontakt med \u00d8yvin Kleven i SSB, som p\u00e5 foresp\u00f8rsel har sett p\u00e5 hvor mange utenlandske statsborgere som ville hatt stemmerett i dag.\n\n\u2013 Hvis det hadde v\u00e6rt valg i 2018, omtrent n\u00e5, ville rundt 350 000 personer med utenlandsk statsborgerskap hatt stemmerett.\n\nKleven sier at det i de siste \u00e5rene ikke har v\u00e6rt noen helt klare og entydige innvandrings- og utvandringstrender med hensyn til den populasjonen som har stemmerett i lokalvalg, noe som gj\u00f8r slike framskrivninger ganske usikre.\n\n\u2013 Det er ingen klare trender, og tallet kan b\u00e5de g\u00e5 opp og ned. Det er flere \u00e5rsaker til det: Mange av de som i tidligere valg var utenlandske statsborgere, blir norske statsborgere, og forsvinner ut av denne statistikken. Vi ser ogs\u00e5 at det for noen landgrupper blant E\u00d8S og nordiske borgere, er flere som flytter tilbake til hjemlandet enn som kommer til Norge. Det er flere usikkerhetsmomenter, som gj\u00f8r at trenden er mindre entydig.\n\nMan kan uansett ikke legge tallet over hvem som ikke fikk stemme ved stortingsvalget i 2017 til grunn.\n\n\u2013 Tallet over hvem som ikke hadde stemmerett i 2017, var jo alle som ikke var norske statsborgere over 18 \u00e5r. Dette er en st\u00f8rre gruppe enn gruppen utenlandske statsborgere som vil ha stemmerett ved kommunestyre- og fylkestingsvalget til neste \u00e5r.\n\nTallet Jan Petter Sissener tok utgangspunkt i i blogginnlegget sitt, var 448 876, eller \u00abn\u00e6r en halv million\u00bb. Tallet omhandler en annen gruppe enn gruppen som har stemmerett ved kommunestyre- og fylkestingsvalg.\n\nDet er umulig \u00e5 fastsl\u00e5 hvor mange utenlandske statsborgere som kommer til \u00e5 ha stemmerett ved valget til neste \u00e5r, men dersom et lokalvalg hadde blitt avholdt i dag, hadde rundt 350 000 utenlandske borgere hatt stemmerett, if\u00f8lge SSB.\n\nForskjellen i de to tallene er p\u00e5 98 876 personer.\n\nP\u00e5standen er delvis feil, fordi tallene som er presentert, ikke stemmer, og gir et misvisende inntrykk.\n\nSisseners blogginnlegg har blitt oppdatert med en rettelse.", "lang": "no"}