{"title": "Det er ikke dekning for \u00e5 p\u00e5st\u00e5 at norske arbeidsgivere er overveiende positive til foreldrepermisjon", "subtitle": "Det er forsket lite p\u00e5 norske arbeidsgiveres holdninger til foreldrepermisjon.", "author": "www.faktisk.no", "date": null, "vclaim_id": "vclaim-id-29812", "url": "https://www.faktisk.no/faktasjekker/pqq/det-er-ikke-dekning-for-a-pasta-at-norske-arbeidsgivere-er-overveiende-positive-til-foreldrepermisjo", "vclaim": "Dagens N\u00e6ringsliv har i en rekke artikler skrevet om hvorfor h\u00f8yt utdannede og godt betalte fedre f\u00f8ler seg presset til \u00e5 prioritere jobb og karriere foran familie og pappaperm. Skikkelig temperatur ble det da nyutnevnt barne- og likestillingsminister Linda Hofstad Helleland (H) kastet seg inn i debatten med f\u00f8lgende uttalelser:\n\nDette fikk administrerende direkt\u00f8r i NHO, Kristin Skogen Lund, til \u00e5 reagere. I et leserinnlegg i Dagens N\u00e6ringsliv med tittelen \u00abTror ikke Helleland p\u00e5 egen rapport?\u00bb, kritiserer hun statsr\u00e5den for \u00e5 gi arbeidsgiverne skylda for at likestillingen i norsk arbeidsliv ikke har kommet lenger:\n\nVidere i leserinnlegget viser NHO-sjefen til en Fafo-rapport bestilt av Barne- og likestillingsdepartementet i 2017. Rapporten tar for seg arbeidsgiveres holdninger til foreldrepermisjon. Senior kommunikasjonsr\u00e5dgiver Rune Kibsgaard Sj\u00f8helle i NHO opplyser til Faktisk.no at Skogen Lund s\u00e6rlig har bitt seg merke i f\u00f8lgende utsagn i rapporten:\n\nMens Helleland beskylder arbeidsgivere for \u00e5 v\u00e6re bremseklosser for et mer likestilt arbeidsliv, refererer alts\u00e5 NHO-sjefen til forskning som hun mener viser det motsatte. Faktisk.no har sett n\u00e6rmere p\u00e5 Fafo-rapporten Skogen Lund viser til.\n\nUnders\u00f8kelsen Fafo har gjort omfatter bare 24 arbeidsgivere, som har blitt intervjuet om \u00abholdninger som kan p\u00e5virke ansattes muligheter til \u00e5 benytte sine rettigheter i b\u00e5de negativ og positiv retning\u00bb. I rapporten st\u00e5r det at:\n\nI rapporten st\u00e5r det ogs\u00e5 at:\n\nFaktisk.no har spurt forskeren bak rapporten, Inger Marie Hagen, om dette inneb\u00e6rer at man ikke kan konkludere med at \u00abnorske arbeidsgivere er overveiende positive til bruk av foreldrepermisjon\u00bb, slik Skogen Lund gj\u00f8r. I en e-post til Faktisk.no svarer Hagen:\n\nSkogen Lund viser alts\u00e5 her til en rapport, som baserer seg p\u00e5 en unders\u00f8kelse gjort blant 24 arbeidsgivere. I rapporten sl\u00e5s det tydelig fast at resultatene ikke uten videre kan generaliseres til alle arbeidsgivere. Likevel er det nettopp det Skogen Lund gj\u00f8r n\u00e5r hun hevder at \u00abforskning viser at norske arbeidsgivere er overveiende positive til bruk av foreldrepermisjon\u00bb.\n\nSkogen Lund viser ogs\u00e5 til NHOs arbeidsgiverbarometer 2016, som hun mener bekrefter bildet fra Fafo-rapporten. Unders\u00f8kelsen er gjennomf\u00f8rt blant 1695 av NHOs medlemsbedrifter. Noen av sp\u00f8rsm\u00e5lene som er stilt, inkludert det Skogen Lund viser til, omhandler likestilling og mangfold. Unders\u00f8kelsen viser at tre av fire medlemsbedrifter mener det er viktig at b\u00e5de menn og kvinner tar foreldrepermisjon.\n\nP\u00e5 nettsidene til NHO st\u00e5r f\u00f8lgende om resultatet:\n\nSp\u00f8rsm\u00e5let som er stilt dreier seg alts\u00e5 i hovedsak om hvorvidt det er viktig at b\u00e5de menn og kvinner tar ut foreldrepermisjon. Dette er ikke n\u00f8dvendigvis det samme som om man som arbeidsgiver er positiv til bruk av foreldrepermisjon generelt.\n\nSelv om det finnes lite forskning p\u00e5 arbeidsgiveres holdninger til foreldrepermisjon, er det forsket en del p\u00e5 \u00e5rsaken til at ikke alle fedre tar ut full pappaperm. Institutt for samfunnsforskning kom i fjor med en rapport som viste at rundt ti prosent av fedrene som fikk barn i 2011 ikke tok ut foreldrepenger, mens omtrent 14 prosent tok ut mindre enn full kvote.\n\nI en kvalitativ studie, hvor 12 fedre ble dybdeintervjuet, avdekket forskerne to hovedtyper av begrunnelser for at fedre ikke tar (full) fedrekvote:\n\u2022 Opplevd risiko i forbindelse med jobb, inntekt og karriere. Dette varierer fra direkte trusler om oppsigelse hvis man tar permisjon, tap av l\u00f8nnstillegg, bekymring for \u00e5 miste goodwill hos arbeidsgiveren, s\u00e6rlig hvis man er ganske ny i jobben, og til mer uuttalte og indirekte hint om at man kan miste ansvar og oppgaver og bli hengende etter karrieremessig dersom man tar (full) permisjon.\n\u2022 Problemer knyttet til NAV, som manglende informasjon, kompliserte s\u00f8knadsskjemaer eller lav kompetanse hos NAV-ansatte.\n\nDa Dagens N\u00e6ringsliv skrev om rapporten fra Institutt for samfunnsforskning, uttalte en av forskerne, Sigtona Halrynjo, f\u00f8lgende om fedrenes erfaringer:\n\nForskerne fant ingen tegn til negative holdninger til fedrekvote blant mennene de intervjuet:\n\nKristin Skogen Lund hevder uten forbehold at \u00abforskning viser at norske arbeidsgivere er overveiende positive til bruk av foreldrepermisjon\u00bb. Fafo-rapporten hun viser til konkluderer med at de fleste av de 24 arbeidsgiverne som har blitt intervjuet av forskerne, er positive. Det g\u00e5r ogs\u00e5 klart fram av rapporten at man ikke uten videre kan generalisere funnene til alle norske arbeidsgivere. P\u00e5standen til Skogen Lund er derfor delvis feil.", "lang": "no"}