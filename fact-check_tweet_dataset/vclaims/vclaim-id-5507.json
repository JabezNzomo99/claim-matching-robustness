{"title": "Czy poprzedni rz\u0105d udzieli\u0142 wsparcia instytucjom medycznym?", "subtitle": "Czy poprzedni rz\u0105d udzieli\u0142 wsparcia instytucjom medycznym? Sprawdzamy co na ten temat powiedzia\u0142a Beata Szyd\u0142o? Odpowied\u017c znajdziecie w naszej analizie.", "author": "demagog.org.pl", "date": null, "vclaim_id": "vclaim-id-5507", "url": "https://demagog.org.pl/wypowiedzi/czy-poprzedni-rzad-udzielil-wsparcia-instytucjom-medycznym/", "vclaim": "Premier Ewa Kopacz zapowiedzia\u0142a w lipcu 2015 r. udzielenie wsparcia zad\u0142u\u017conym instytutom medycznym, w tym w pierwszej kolejno\u015bci: Centrum Zdrowia Matki Polki w \u0141odzi, Centrum Zdrowia Dziecka w Warszawie oraz Instytutowi Matki i Dziecka w Warszawie.\n\nUdzielenie ww. instytutom wsparcia z Funduszu Restrukturyzacji Przedsi\u0119biorc\u00f3w umo\u017cliwione zosta\u0142o przez wydan\u0105 20 sierpnia 2015 r. przez Ministra Skarbu Pa\u0144stwa nowelizacj\u0119 rozporz\u0105dzenia w sprawie wsparcia nieb\u0119d\u0105cego pomoc\u0105 publiczn\u0105 z dn. 11 sierpnia 2011 r. i by\u0142o bezpo\u015bredni\u0105 przes\u0142ank\u0105 do zmiany rozporz\u0105dzenia, na co wskazuje uzasadnienie do projektu nowelizacji.\n\nNowe rozporz\u0105dzenie wprowadzi\u0142o przepisy umo\u017cliwiaj\u0105ce udzielenie wsparcia z FRP podmiotom leczniczym b\u0119d\u0105cym instytutami badawczymi oferuj\u0105cym \u015bwiadczenia w ramach publicznej s\u0142u\u017cby zdrowia. Wsparcie to mo\u017ce zosta\u0107 udzielone r\u00f3wnie\u017c w celu optymalizacji zad\u0142u\u017cenia i zasob\u00f3w maj\u0105tkowych, nawet je\u015bli adresat znajduje si\u0119 w trudnej sytuacji ekonomicznej.\n\nPierwsza umowa dotyczy\u0142a wsparcia dla Centrum Zdrowia Matki Polki i zosta\u0142a podpisana na pocz\u0105tku listopada 2015 r. przez Andrzeja Czerwi\u0144skiego \u2013 ministra Skarbu Pa\u0144stwa w rz\u0105dzie koalicji PO-PSL.\n\nInstytuty uzyska\u0142y wsparcie w charakterze po\u017cyczki na preferencyjnych warunkach dotycz\u0105cych stopy oprocentowania oraz braku konieczno\u015bci zapewnienia przez nie wk\u0142adu w\u0142asnego.\n\nPoniewa\u017c rz\u0105d Ewy Kopacz rozpocz\u0105\u0142 i umo\u017cliwi\u0142 udzielenie wsparcia instytutom medycznym, w tym Centrum Zdrowia Dziecka, wypowied\u017a t\u0119 kwalifikujemy jako fa\u0142szyw\u0105.", "lang": "pl"}