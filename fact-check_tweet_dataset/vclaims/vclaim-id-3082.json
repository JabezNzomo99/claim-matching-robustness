{"title": "Ile kosztuje nas rocznie dzia\u0142alno\u015b\u0107 Instytutu Pami\u0119ci Narodowej?", "subtitle": "Ile kosztuje nas rocznie dzia\u0142alno\u015b\u0107 Instytutu Pami\u0119ci Narodowej? Sprawdzamy co na ten temat powiedzia\u0142 Robert Biedro\u0144. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3082", "url": "https://demagog.org.pl/wypowiedzi/ile-kosztuje-nas-rocznie-dzialalnosc-instytutu-pamieci-narodowej/", "vclaim": "Ustawa bud\u017cetowa na rok 2018 przewiduje wydatki Instytutu Pami\u0119ci Narodowej w wysoko\u015bci 363,288 mln z\u0142. Jest to kwota znacznie wy\u017csza od tych z poprzednich lat (np. w 2017 roku \u2013 289,141 mln z\u0142). W zwi\u0105zku z tym sformu\u0142owanie \u201e363 mln z\u0142 ka\u017cdego roku przeznaczane jest na IPN\u201d jest fa\u0142szywe, poniewa\u017c w poprzednich latach by\u0142y to inne, mniejsze kwoty.\n\nInstytut Pami\u0119ci Narodowej \u2013 Komisja \u015acigania Zbrodni przeciwko Narodowi Polskiemu (IPN) zosta\u0142 utworzony 19 stycznia 1999 roku na podstawie tzw. \u201eustawy o IPN\u201d z dnia 18 grudnia 1998 roku. Zgodnie z art. 8.2. tej ustawy \u201eInstytut Pami\u0119ci jest finansowany z bud\u017cetu pa\u0144stwa, w kt\u00f3rym stanowi odr\u0119bn\u0105 cz\u0119\u015b\u0107\u201d. Od roku 1999 w kolejnych ustawach bud\u017cetowych IPN pojawia si\u0119 jako cz\u0119\u015b\u0107 13. bud\u017cetu. Bud\u017cety na kolejne lata przewidywa\u0142y nast\u0119puj\u0105ce sumy wydatk\u00f3w Instytutu:\n\n2015 \u2013 249,090 mln z\u0142 (przed nowelizacj\u0105: 249,850 mln z\u0142)\n\n2013 \u2013 245,455 mln z\u0142 (przed nowelizacj\u0105: 246,211 mln z\u0142)\n\nW ustawie bud\u017cetowej na rok 2000 przewidywano wydatki na poziomie jedynie 10 mln z\u0142. W 2001 roku nast\u0105pi\u0142 du\u017cy skok do 82,205 mln z\u0142. Od tego czasu przewidywane wydatki Instytutu stopniowo si\u0119 zwi\u0119ksza\u0142y. Pr\u00f3g 100 mln z\u0142 zosta\u0142 przekroczony w bud\u017cecie na rok 2006 (131,357 mln z\u0142). By\u0142 to du\u017cy wzrost w por\u00f3wnaniu do poprzedniego roku (93,28 mln w 2005). Kolejne du\u017ce wzrosty pojawi\u0142y si\u0119 w ustawach bud\u017cetowych na lata 2007 (172,358 mln z\u0142) i 2008 (209,275 mln z\u0142).\n\nW bud\u017cetach na lata 2009-2015, przewidywane wydatki Instytutu zwi\u0119kszy\u0142y si\u0119 nieliniowo. Na rok 2009 nie przewidziano zwi\u0119kszenia bud\u017cetu, a w roku 2012 nieznacznie zmala\u0142 on wzgl\u0119dem poprzedniego. Ponadto nowelizacje ustaw bud\u017cetowych na lata 2013 i 2015 obni\u017ca\u0142y bud\u017cet IPN. W bud\u017cecie na rok 2013 mo\u017cna jednak zauwa\u017cy\u0107 znaczny wzrost (z 223,205 mln z\u0142 w roku 2012 do 246,211 mln z\u0142).\n\nW ostatnich latach mo\u017cna zauwa\u017cy\u0107 du\u017ce wzrosty przewidywanych wydatk\u00f3w Instytutu Pami\u0119ci Narodowej. Zupe\u0142nie wyj\u0105tkowy jest pod tym wzgl\u0119dem ostatni skok wydatk\u00f3w: na rok 2018 na IPN przewidziano w bud\u017cecie 363,288 mln z\u0142, co jest wzrostem o 74,147 mln z\u0142 wzgl\u0119dem roku poprzedniego. R\u00f3wnie znacz\u0105ce zwi\u0119kszenie bud\u017cetu wyst\u0105pi\u0142o jedynie na pocz\u0105tku istnienia Instytutu, w roku 2001.", "lang": "pl"}