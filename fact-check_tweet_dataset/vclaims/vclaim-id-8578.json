{"title": "Migliora la fiducia dei consumatori e delle imprese?", "subtitle": "", "author": "pagellapolitica.it", "date": null, "vclaim_id": "vclaim-id-8578", "url": "https://pagellapolitica.it/dichiarazioni/6750/migliora-la-fiducia-dei-consumatori-e-delle-imprese", "vclaim": "\"L'Istat ci dice che la fiducia dei consumatori \u00e8 al massimo dal 2002, la fiducia delle imprese \u00e8 al massimo dal 2007, siamo tornati ai livelli di pre-crisi\".\n\nIl clima di fiducia dei consumatori \u00e8 un indicatore raccolto tramite un'indagine mensile su un campione rappresentativo della popolazione italiana (si veda la definizione dell'Istat per maggiori dettagli sulla metodologia). Nel bollettino dell'Istat leggiamo che i dati sono in miglioramento; tuttavia, per la nostra verifica, le serie storiche allegate si fermano al 2010. Scaviamo quindi nelle banche dati disponibili su dati.istat.it e troviamo conferma del fatto che il clima di fiducia dei consumatori\n\nIl clima di fiducia delle imprese (Iesi) \u00e8 un indice composto dai giudizi delle imprese manifatturiere, di imprese delle costruzioni e di quelle dei servizi. L'indice misura l'opinione delle imprese di questi tre settori sulla domanda economica e sull'occupazione nel loro settore. Per verificare il dato interroghiamo di nuovo dati.istat.it e anche in questo caso Renzi cita correttamente i dati disponibili: seppure il 107,5 registrato ad ottobre 2015 non sia il dato pi\u00f9 alto registrato nella serie, \u00e8 sicuramente il punto massimo che \u00e8 stato raggiunto dalla fine del 2007, precisamente dall'ottobre dello stesso anno, quando l'indice era pari a 107,8.", "lang": "it"}