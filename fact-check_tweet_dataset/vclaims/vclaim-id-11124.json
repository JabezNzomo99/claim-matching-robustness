{"title": "Gli Stati Uniti sono al \u201cpieno impiego\u201d?", "subtitle": "", "author": "pagellapolitica.it", "date": null, "vclaim_id": "vclaim-id-11124", "url": "https://pagellapolitica.it/dichiarazioni/7240/gli-stati-uniti-sono-al-pieno-impiego", "vclaim": "Durante la direzione nazionale del Partito Democratico, il Presidente del Consiglio (e segretario del Pd) Matteo Renzi ha parlato della crescita occupazionale negli Stati Uniti. Citando i risultati \u201cstraordinari\u201d ottenuti da Barack Obama, ha detto che gli Usa hanno raggiunto \u201csostanzialmente\u201d il pieno impiego. \u201cSono risultati straordinari, che non si vedevano da anni, per non dire da decenni\u201d, ha commentato. I numeri confermeranno? E cosa significa \u201cpieno impiego\u201d? Pagella Politica ha studiato per voi.\n\nLa prima precisazione da fare \u00e8 piuttosto controintuitiva. Il pieno impiego - o piena occupazione - non significa semplicemente che tutte le persone che desiderano un lavoro lo abbiano. Anzi. Nel lessico economico, \u201cpiena occupazione\u201d \u00e8 un\u2019espressione dal significato pi\u00f9 astratto e assai controverso, come controversa \u00e8 la definizione stessa di disoccupazione.\n\nPu\u00f2 esistere quindi una disoccupazione volontaria, ad esempio nel caso in cui una persona non ritenga opportuno lavorare ai salari che vengono offerti sul mercato del lavoro. Ci pu\u00f2 essere poi un certo grado di disoccupazione che dipende dalla mobilit\u00e0 della forza lavoro e dalla stagionalit\u00e0. Una disoccupazione allo zero per cento, poi, non \u00e8 una cosa buona per l\u2019economia: rifletterebbe un mercato del lavoro ingessato e spingerebbe l\u2019inflazione a salire.\n\ndefin\u00ec la soglia al 3 per cento, ma le stime sono cambiate nel tempo e a seconda dei Paesi. Pi\u00f9 di recente, il premio Nobel per l\u2019Economia Chris Pissarides ha stimato un \u201csano\u201d tasso di disoccupazione intorno al 5%.\n\nNell\u2019articolo, molto chiaro e sintetico, si legge che la piena occupazione ( ) coincide con il \u201ctasso naturale di disoccupazione\u201d. Bisogna cio\u00e8 escludere il tasso di disoccupazione dovuto a una situazione di crisi economica (quello cosiddetto \u201cciclico\u201d) e includerne invece altri due: quello \u201cfrizionale\u201d, che viene dalla normale mobilit\u00e0 della forza lavoro che abbiamo citato prima (ad es., chi entra nel mercato del lavoro subito dopo la laurea potr\u00e0 passare un certo periodo di disoccupazione; lo stesso per chi passa da un lavoro ad un altro eccetera) e quello \u201cstrutturale\u201d, dovuto alla non perfetta coincidenza delle competenze richieste dai datori di lavoro con quelle che possiedono i lavoratori.\n\nIl risultato \u00e8 calcolato negli Stati Uniti con l\u2019indice NROU ( ) a lungo termine, registrato qui. Come si vede, per il 2016 esso \u00e8 intorno al 4,8-4,9%. A marzo, il statunitense, che si occupa appunto del calcolo del tasso di disoccupazione, stimava il valore al 5%, vicinissimo al NROU (e inferiore a quanto citato da Renzi).\n\nL\u2019articolo della Fed di St. Louis conclude che \u201ci dati recenti sulla disoccupazione indicano che l\u2019economia Usa \u00e8 vicina alla piena occupazione. Tuttavia, molti commentatori dubitano che il tasso di disoccupazione rifletta in modo soddisfacente la realt\u00e0 dei lavoratori sotto-occupati e scoraggiati - entrambi non conteggiati tra i disoccupati. [...] Ad ogni modo [...], l\u2019attuale basso tasso di disoccupazione \u00e8 probabilmente l\u2019indicatore di un mercato del lavoro forte\u201d", "lang": "it"}