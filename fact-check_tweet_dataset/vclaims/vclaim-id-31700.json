{"title": "Davvero il governo ha tagliato la pensione a 6 milioni di persone?", "subtitle": "Abbiamo verificato le dichiarazioni di Nicola Zingaretti, segretario Pd, che ha accusato il governo di aver tagliato pensioni a partire da 1.500 euro lordi al mese", "author": "www.agi.it", "date": "2019-05-24T07:36+0200", "vclaim_id": "vclaim-id-31700", "url": "https://www.agi.it/fact-checking/zingaretti_taglio_pensioni-5532386/news/2019-05-24/", "vclaim": "Il segretario del Pd, Nicola Zingaretti, il 22 maggio ha scritto su Twitter: \"Il Governo ha appena tagliato le pensioni a 6 milioni di persone. Stiamo parlando di pensioni a partire da 1.500 euro lordi al mese\". \u00c8 un\u2019affermazione che va precisata meglio, ma che risulta fuorviante. Vediamo innanzitutto che cosa ha fatto il governo.\n\nZingaretti fa riferimento a quanto previsto dalla legge di Bilancio per il 2019 (art. 1 co. 260) in fatto di \u201cperequazione\u201d delle pensioni, cio\u00e8 il loro adeguamento automatico al costo della vita. Per il 2019, cos\u00ec come era stato anche nel 2018, l\u2019aumento del costo della vita previsto \u00e8 pari all\u20191,1 per cento. Come ha spiegato l\u2019Inps il 22 marzo, la legge di Bilancio per il 2019 \"ha introdotto un nuovo meccanismo di rivalutazione automatica delle pensioni per il triennio 2019-2021\". L\u2019intervento interessa soprattutto le pensioni di importo totale (lordo) superiore a tre volte il minimo, pari per il 2019 a 513,01 euro al mese.\n\nAllora era stata un\u2019esponente del M5s, Paola Taverna, ad accusare il governo Renzi di aver \u201ctagliato\u201d le risorse per la sanit\u00e0 pubblica. Come avevamo verificato, le risorse nel corso degli anni erano aumentate, ma c\u2019era stata innegabilmente una riduzione rispetto a quanto si era deciso di stanziare in precedenza.\n\nZingaretti parla di 6 milioni di persone coinvolte da questo taglio. Secondo un comunicato stampa dell\u2019Inps del 22 marzo sono \"circa 5,6 milioni. Per circa 2,6 milioni delle posizioni interessate la variazione media mensile dell\u2019importo lordo risulta di 28 centesimi\". Quindi il numero citato dal segretario del Pd \u00e8 impreciso ma sostanzialmente corretto: per quasi met\u00e0 di loro, per\u00f2, la modifica \u00e8 impercettibile.\n\nZingaretti fa un\u2019affermazione fuorviante. Se adottiamo, come abbiamo fatto in passato, una definizione di \u201ctaglio\u201d che comprenda anche la riduzione di aumenti previsti in passato, \u00e8 vero che il governo abbia tagliato le pensioni a quasi 6 milioni di persone (5,6 milioni per la precisione) che ricevono una pensione superiore ai 1.500 (1.539) euro al mese.", "lang": "it"}