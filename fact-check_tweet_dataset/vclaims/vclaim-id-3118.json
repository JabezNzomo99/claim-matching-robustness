{"title": "Il costo del lavoro nell\u2019Est Europa", "subtitle": "", "author": "pagellapolitica.it", "date": null, "vclaim_id": "vclaim-id-3118", "url": "https://pagellapolitica.it/dichiarazioni/8010/il-costo-del-lavoro-nellest-europa", "vclaim": "Si passa infatti dai 4,4 euro della Bulgaria e 5,5 euro della Romania ai 42 euro della Danimarca, seguita a ruota da Belgio (39,2 euro), Svezia (38 euro), Lussemburgo (36,6 euro) e Francia (35,6 euro). E l'Italia?\n\nLa Slovacchia, coinvolta nella delocalizzazione di Embraco, ha invece un costo medio del lavoro a 10,4 euro. Una cifra che la piazza al ventesimo posto su 28 tra gli Stati membri dell\u2019UE ma che allo stesso tempo la pone in testa al gruppo dei Paesi dell\u2019Est. Il costo del lavoro orario medio in Repubblica Ceca (10,2 euro), Polonia (8,6 euro) e Ungheria (8,3 euro), senza contare le gi\u00e0 citate Bulgaria e Romania, \u00e8 infatti pi\u00f9 basso che in Slovacchia.\n\nFinora si potrebbe dire che il ministro Calenda abbia persino arrotondato per difetto, dicendo che un lavoratore dell'Est viene pagato la met\u00e0 di un lavoratore italiano. Ma il che prende a riferimento l\u2019Eurostat non \u00e8 costituito solo dagli stipendi. Ad essi si sommano anche altri costi per l\u2019azienda, come i contributi sociali dei datori di lavoro, i costi della formazione professionale, le spese di assunzione e le imposte inerenti all'occupazione (togliendo poi dal totale eventuali sussidi).\n\nIl nostro Paese \u00e8 dunque al di sopra della media e ha la componente non salariale del costo del lavoro pi\u00f9 alta dopo Francia (33,2%), Svezia (32,5%), Lituania (27,8%) e Belgio (27,5%). I costi non salariali, che arrivano fino al 6,6% di Malta, scendono nell\u2019Est Europa: in Ungheria si attestano sul 23,5%, in Romania al 19,9%, in Polonia al 18,4% e in Bulgaria al 15,8%.\n\nMettendo a confronto i dati di Italia e Slovacchia si pu\u00f2 dunque dire che, nel 2016, il costo orario medio del lavoro slovacco (10,4 euro) valeva il 37,4% di quello italiano (27,8 euro). Una percentuale che non cambia in maniera significativa se si tiene conto della componente non salariale, visto che questo dato \u00e8 molto simile tra i due Paesi (27,4% per l'Italia e 26,4% per la Slovacchia). Se si applica questa percentuale al costo orario medio del lavoro, si sottraggono 7,6 euro dai 27,8 italiani e 2,7 euro dai 10,4 slovacchi. La parte salariale del costo orario medio del lavoro vale cos\u00ec 19,8 euro in Italia e 7,7 euro in Slovacchia. Ci\u00f2 significa che, nel 2016, un lavoratore slovacco \u00e8 stato pagato in media il 38,8% di un lavoratore italiano.\n\nCalenda dice anche che per l'Italia \u201c\u00e8 difficile competere ad armi pari visto che questi Stati hanno pari accesso al mercato europeo\u201d. All\u2019interno del mercato unico dell\u2019Ue possono in effetti circolare persone, merci, servizi e denaro di tutti gli Stati membri dell\u2019Unione come se si muovessero all\u2019interno di un singolo Paese. La Slovacchia, coinvolta nel caso Embraco, \u00e8 tra l\u2019altro al momento l\u2019unico Stato tra i quattro orientali del cosiddetto \u201cblocco di Visegrad\u201d a far parte dell\u2019Eurozona. Bratislava ha infatti adottato la moneta unica a partire dal 1\u00b0 gennaio 2009.\n\nMolti altri elementi - oltre ai livelli delle retribuzioni - entrano per\u00f2 nella competizione tra Paesi. Uno di questi, ad esempio, \u00e8 la produttivit\u00e0. Senza scendere nel dettaglio, e specificando che la materia richiederebbe una lunga discussione, ci limitiamo a segnalare solo un report del 2013 dell\u2019Istituto Jacques Delors secondo cui la produttivit\u00e0 dei Paesi di nuovo accesso all\u2019Unione Europea \u00e8 tendenzialmente bassa, e ci\u00f2 compensa il livello inferiore delle retribuzioni.\n\nCarlo Calenda sbaglia, ma per eccesso, quando sostiene che \u201cun lavoratore [dei Paesi dell'Est Europa, ] \u00e8 pagato la met\u00e0 di quello italiano\u201d. In Slovacchia, lo Stato coinvolto nel caso Embraco, si pu\u00f2 dire che un lavoratore viene pagato in media il 35-40% di un suo omologo italiano. Sulla \u201ccompetizione ad armi pari\u201d, per\u00f2, il ministro semplifica parecchio una questione complessa e mostra un automatismo dove non c\u2019\u00e8. Calenda ha invece ragione quando sostiene che \u201cquesti Stati hanno pari accesso al mercato europeo\u201d. \u201cN\u00ec\u201d per il ministro uscente.", "lang": "it"}