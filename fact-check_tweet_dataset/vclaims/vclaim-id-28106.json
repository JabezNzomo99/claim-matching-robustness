{"title": "Ile os\u00f3b w Polsce \u017cyje w skrajnym ub\u00f3stwie?", "subtitle": "Ile os\u00f3b w Polsce \u017cyje w skrajnym ub\u00f3stwie? Odpowied\u017a znajdziecie w naszej najnowszej analizie wypowiedzi Krzysztofa Gawkowskiego", "author": "demagog.org.pl", "date": null, "vclaim_id": "vclaim-id-28106", "url": "https://demagog.org.pl/wypowiedzi/ile-osob-w-polsce-zyje-w-skrajnym-ubostwie/", "vclaim": "Ile os\u00f3b w Polsce \u017cyje w skrajnym ub\u00f3stwie?\n\nJak wynika z oblicze\u0144 G\u0142\u00f3wnego Urz\u0119du Statystycznego miesi\u0119czne skrajne minimum egzystencji w 2018 roku wynosi 595 z\u0142 dla osoby samotnej oraz 1606 z\u0142 w przypadku gospodarstwa domowego sk\u0142adaj\u0105cego si\u0119 z dw\u00f3ch doros\u0142ych oraz dw\u00f3jki dzieci.\n\nWed\u0142ug najnowszych danych zebranych przez Stowarzyszenie Wiosna (organizator\u00f3w Szlachetnej Paczki) w roku 2018 ponad 2 mln Polak\u00f3w (w tym 417 tys. dzieci) \u017cy\u0142o w skrajnym ub\u00f3stwie. Oznacza to wzrost o ponad 400 tys. wzgl\u0119dem roku 2017. Osoby te mia\u0142y wi\u0119c na prze\u017cycie 19 z\u0142 na dzie\u0144. Ponadto, w ci\u0105gu ostatnich dw\u00f3ch lat liczba senior\u00f3w \u017cyj\u0105cych w ub\u00f3stwie wzros\u0142a o ponad 60 tys.\n\nPrzytoczone dane przez pos\u0142a Krzysztof Gaw\u0142owskiego maj\u0105 odzwierciedlenie w badaniu Stowarzyszenia Wiosna. Wypowied\u017a uznajemy wi\u0119c jako prawd\u0119.\n\nStowarzyszenie Wiosna to organizacja pozarz\u0105dowa, kt\u00f3ra od 2001 roku co 12 miesi\u0119cy organizuje akcj\u0119 \u201eSzlachetna Paczka\u201d. Projekt ten ma na celu zar\u00f3wno pomoc finansow\u0105, jak i psychologiczn\u0105 osobom w trudnej sytuacji \u017cyciowej. W ramach wspomnianej inicjatywy co roku wydawany jest raport poruszaj\u0105cy zjawisko ub\u00f3stwa w Polsce.", "lang": "pl"}