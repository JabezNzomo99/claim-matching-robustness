{"title": "Giorgia Meloni, i redditi di Roma e i migranti", "subtitle": "", "author": "pagellapolitica.it", "date": null, "vclaim_id": "vclaim-id-16944", "url": "https://pagellapolitica.it/dichiarazioni/7298/giorgia-meloni-i-redditi-di-roma-e-i-migranti", "vclaim": "Giorgia Meloni, ospite di su La7, ha paragonato il reddito dei romani che vivono nel VI municipio di Roma con la spesa per i migranti ospitati nelle strutture di accoglienza. Gi\u00e0 in passato Giorgia Meloni aveva confrontato il costo per l\u2019accoglienza dei migranti con altre spese sociali, in particolare con l\u2019entit\u00e0 delle pensioni di fascia pi\u00f9 bassa. Pagella Politica ha confrontato per voi i numeri a proposito del reddito medio del VI municipio e delle spese per i migranti.\n\nPrima di tutto, una precisazione: Giorgia Meloni dice di venire dal VI municipio, ma \u00e8 solo un\u2019indicazione di dove ha tenuto un\u2019iniziativa elettorale quel giorno e non la sua zona di provenienza. Meloni infatti \u00e8 nata alla Camilluccia, nel XV municipio, e cresciuta alla Garbatella, nel X.\n\nPochi giorni fa \u00e8 stato pubblicato l\u2019 di Roma Capitale, una pubblicazione curata dall\u2019ufficio di statistica del Comune e parte del Sistema Statistico Nazionale. Le informazioni che ci interessano sono nella sezione , basato su dati del 2013. Il grafico successivo mostra il reddito medio per municipio.\n\nCon un reddito medio di poco oltre 17 mila euro, il VI municipio \u00e8 in effetti il pi\u00f9 povero della capitale, come dice Giorgia Meloni. Vale la pena notare che si tratta del secondo municipio per percentuale di residenti stranieri (il 13,9 per cento, superato solo dal I municipio con il 14,8 per cento) e che il rapporto tra il reddito degli italiani e degli stranieri \u00e8 di 1,7: a fronte di un reddito medio degli italiani di\n\nQuanto alle spese per il mantenimento nelle strutture di accoglienza dei richiedenti asilo, la stima pi\u00f9 ragionevole - e utilizzata dalla stessa Meloni nella dichiarazione precedente, gi\u00e0 citata in apertura - \u00e8 di circa 35 euro al giorno. \u00c8 una cifra confermata anche dal , pubblicato a fine del 2015 e firmato da un gruppo di studio istituito presso il Ministero dell\u2019Interno. Da notare che, di questa cifra, oltre un terzo (per la precisione il 37,9% nel 2014) \u00e8 destinato alle spese per il personale.", "lang": "it"}