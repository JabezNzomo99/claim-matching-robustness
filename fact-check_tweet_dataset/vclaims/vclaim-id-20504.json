{"title": "Veksten i kommunenes inntekter har g\u00e5tt ned med Solberg-regjeringen", "subtitle": "0,1 prosentpoeng lavere vekst for kommunene med dagens regjering.", "author": "www.faktisk.no", "date": null, "vclaim_id": "vclaim-id-20504", "url": "https://www.faktisk.no/faktasjekker/aL8/veksten-i-kommunenes-inntekter-har-gatt-ned-med-solberg-regjeringen", "vclaim": "Denne figuren fra Kommunal- og moderniseringsdepartementet (KMD) viser hvor kommunene f\u00e5r inntektene sine fra:\n\nDe frie inntektene best\u00e5r av skatteinntekter og rammetilskudd, og utgj\u00f8r om lag 73 prosent av kommunesektorens samlede inntekter. Hvis man inkluderer momskompensasjon, utgj\u00f8r de frie inntektene 77 prosent av de samlede inntektene . I 2017 er disse inntektene for kommuner og fylkeskommuner ansl\u00e5tt til i underkant av 360 milliarder kroner.\n\n\u00d8remerkede tilskudd fra staten og gebyrer som innbyggerne betaler er ikke frie inntekter. Det betyr at kommunene ikke fritt kan bruke disse pengene til det de vil. Kommunesektorens organisasjon KS er mest opptatt av veksten i de frie inntektene, skriver avdelingsdirekt\u00f8r Rune Bye i en e-post til Faktisk.no:\n\nHelga Pedersen er Arbeiderpartiets kommunepolitiske talsperson. Hun viser til flere sp\u00f8rsm\u00e5l som Ap har stilt Finansdepartementet i forbindelse med behandlingen av statsbudsjettene de siste \u00e5rene n\u00e5r Faktisk.no ber om dokumentasjon for p\u00e5standen.\n\nI 2015 spurte Ap om veksten i kommunenes samlede inntekter i perioden 2006\u20132013. Svaret (p\u00e5 sp\u00f8rsm\u00e5l 303) var at den gjennomsnittlige \u00e5rlige veksten var p\u00e5 2,5 prosent.\n\nI forbindelse med behandlingen av statsbudsjettet for 2017, stilte Ap sp\u00f8rsm\u00e5l om veksten i kommunenes samlede inntekter i perioden 2014\u20132017 Da var svaret (p\u00e5 sp\u00f8rsm\u00e5l 93) ansl\u00e5tt til 1,9 prosent i gjennomsnitt per \u00e5r.\n\nHva som blir veksten i 2017, har man forel\u00f8pig bare anslag for. I statsbudsjettet for 2017 anslo regjeringen en vekst i samlede inntekter p\u00e5 0,7 prosent. Pedersen viser til Kommuneproposisjonen 2018, hvor den ansl\u00e5tte veksten er nedjustert til 0,5 prosent. I en e-post til Faktisk.no skriver Pedersens r\u00e5dgiver, Stian Simensen:\n\nN\u00e5r det gjelder veksten i frie inntekter \u2013 som er viktigst for kommunene \u2013 sender Pedersen svar p\u00e5 et sp\u00f8rsm\u00e5l Ap stilte i forbindelse med behandlingen av Kommuneproposisjonen 2018. Pedersens r\u00e5dgiver skriver:\n\nTabellen viser at Pedersens p\u00e5stand stemmer under disse forutsetningene:\n\u2022 Anslaget for 2017 m\u00e5 v\u00e6re med. Da er den gjennomsnittlige \u00e5rlige veksten i kommunenes frie inntekter 1,7 prosent under Solberg-regjeringen (1,6 prosent hvis man tar med fylkeskommunene, slik Ap gj\u00f8r). Ser man p\u00e5 perioden 2013\u201316, er veksten i snitt 2,4 prosent og dermed h\u00f8yere enn under den r\u00f8dgr\u00f8nne regjeringen.\n\u2022 Man m\u00e5 legge begge de r\u00f8dgr\u00f8nne regjeringensperiodene til grunn. Ser man bare p\u00e5 de fire siste \u00e5rene med Stoltenberg som statsminister, kommer Solberg-regjeringen bedre ut.\n\nSelv om det bare finnes anslag for 2017, velger vi under tvil \u00e5 inkludere dette i faktasjekken. Siden KMD har tatt med 2017-anslaget i svaret til Ap, m\u00e5 man kunne legge til grunn at det er et noks\u00e5 sikkert. Ved utgangen av \u00e5ret kan det imidlertid hende at Pedersens p\u00e5stand ikke lenger er riktig.\n\nKMD ansl\u00e5r alts\u00e5 at det vil bli en realnedgang p\u00e5 0,3 prosent i kommunenes frie inntekter i 2017. En av grunnene er at 2016 var et spesielt godt \u00e5r. I Kommuneproposisjonen 2018 st\u00e5r det:", "lang": "no"}