{"title": "Nie, Gates nie twierdzi, \u017ce szczepionka przeciwko Covid-19 ma zabi\u0107 700 tys. os\u00f3b", "subtitle": "Kiedy ca\u0142y \u015bwiat z niecierpliwo\u015bci\u0105 oczekuje na szczepionk\u0119, kt\u00f3ra ograniczy epidemi\u0119 koronawirusa, w sieci pojawi\u0142y si\u0119 tre\u015bci m\u00f3wi\u0105ce, \u017ce Bill Gates chce zredukowa\u0107 populacj\u0119 \u015bwiata. Ujawniaj\u0105c sw\u00f3j plan miliarder mia\u0142 powiedzie\u0107, \u017ce \u201eszczepionka zabije 700 tys. os\u00f3b, a odszkodowania wyp\u0142ac\u0105 pa\u0144stwa\u201d. To manipulacja. Gates cytuj\u0105c liczby pr\u00f3bowa\u0142 jedynie przewidzie\u0107 liczb\u0119", "author": "sprawdzam.afp.com", "date": "2020-05-12T17:51:38+02:00", "vclaim_id": "vclaim-id-58339", "url": "https://sprawdzam.afp.com/nie-gates-nie-twierdzi-ze-szczepionka-przeciwko-covid-19-ma-zabic-700-tys-osob", "vclaim": "Nie, Gates nie twierdzi, \u017ce szczepionka przeciwko Covid-19 ma zabi\u0107 700 tys. os\u00f3b\n\nKiedy ca\u0142y \u015bwiat z niecierpliwo\u015bci\u0105 oczekuje na szczepionk\u0119, kt\u00f3ra ograniczy epidemi\u0119 koronawirusa, w sieci pojawi\u0142y si\u0119 tre\u015bci m\u00f3wi\u0105ce, \u017ce Bill Gates chce zredukowa\u0107 populacj\u0119 \u015bwiata. Ujawniaj\u0105c sw\u00f3j plan miliarder mia\u0142 powiedzie\u0107, \u017ce \u201eszczepionka zabije 700 tys. os\u00f3b, a odszkodowania wyp\u0142ac\u0105 pa\u0144stwa\u201d. To manipulacja. Gates cytuj\u0105c liczby pr\u00f3bowa\u0142 jedynie przewidzie\u0107 liczb\u0119 os\u00f3b w USA, u kt\u00f3rych mog\u0105 wyst\u0105pi\u0107 niepo\u017c\u0105dane powik\u0142ania, zak\u0142adaj\u0105c, \u017ce pojawi\u0105 si\u0119 one u jednego pacjenta na dziesi\u0119\u0107 tysi\u0119cy.\n\nPost ze zdj\u0119ciem Billa Gates'a i linkiem do nagrania pojawi\u0142 si\u0119 na Facebooku 9 maja.\n\n- Bill Gates ujawni\u0142 plan w CNBC: zarobi\u0119 na szczepionce, kt\u00f3ra zabije lub uszkodzi ponad 700 000 ludzi, a odszkodowania wyp\u0142ac\u0105 pa\u0144stwa - czytamy w niebieskiej ramce pod zdj\u0119ciem.\n\nLink w po\u015bcie odsy\u0142a czytelnika do artyku\u0142u, kt\u00f3ry wida\u0107 poni\u017cej:\n\nAutor wpisu doda\u0142 te\u017c adnotacj\u0119, w kt\u00f3rej przyznaje si\u0119 do nieprawdziwo\u015bci swojego twierdzenia. T\u0142umaczy\u0142, \u017ce chodzi mu o \u0142\u0105czn\u0105 liczb\u0119 ofiar, zar\u00f3wno \u015bmiertelnych jak i poszkodowanych na zdrowiu: \u201eUwaga \u2013 napis w wideo, \u017ce Bill Gates zabije 700 000 ludzi jest nieprawdziwy \u2013 m\u00f3wi o \u0142\u0105cznej ilo\u015bci ofiar \u015bmiertelnych i okaleczonych\u201d - pisa\u0142. Jednak adnotacja ta nie zawsze pojawia si\u0119 w udost\u0119pnionych postach. Ponadto w \u017caden spos\u00f3b nie t\u0142umaczy, o co chodzi. W konsekwencji wprowadza odbiorc\u0119 w b\u0142\u0105d. Ten za\u015b najcz\u0119\u015bciej i tak zapami\u0119ta jedynie tytu\u0142 informacji, w tym przypadku \u017ce \u201eSzczepionka zabije ponad 700 000 ludzi!\u201d.\n\nDo posta do\u0142\u0105czony jest link do nagrania. Na pocz\u0105tku s\u0142yszymy kilka zda\u0144 wypowiedzianych przez Gates\u2019a (0:48). Po nich, na ekranie pojawia si\u0119 dziesi\u0119ciominutowy monolog Alexa Jones\u2019a. Jones to skrajnie prawicowy propagator teorii spiskowych. Omawia wyrwane z kontekstu wypowiedzi Gates'a dla ameryka\u0144skiej telewizji CNBC.\n\nCzytaj\u0105c komentarze internaut\u00f3w wida\u0107, \u017ce wielu z nich uwierzy\u0142o w sekretny plan miliardera. Niekt\u00f3rzy uwierzyli do tego stopnia w z\u0142e zamiary, \u017ce \u017cyczyli miliarderowi \u015bmierci. Na kilkana\u015bcie komentarzy pe\u0142nych hejtu, pojawi\u0142 sie zaledwie jeden sceptyczny.\n\nPost zyska\u0142 oko\u0142o 2,7 tys. reakcji na Facebooku, ponad 700 udost\u0119pnie\u0144 i dziesi\u0105tki komentarzy. Udost\u0119pnili go u\u017cytkownicy Facebooka tu i tu i tu. Udost\u0119pnienia linku mo\u017cna prze\u015bledzi\u0107 u\u017cywaj\u0105c rozszerzenia Crowd Tangle Link Checker, skutecznego narz\u0119dzia do sprawdzania ruchu danej informacji w mediach spo\u0142eczno\u015bciowych. \n\n\n\nCa\u0142o\u015b\u0107 wywiadu mo\u017cna znale\u017a\u0107 na stronie stronie CNBC. Ukaza\u0142 si\u0119 \n\n 9 kwietnia i mo\u017cna go w ca\u0142o\u015bci ods\u0142ucha\u0107 tu. Rozmowa trwa prawie p\u00f3\u0142 godziny. Gates m\u00f3wi m.in. o otwarciu szk\u00f3\u0142, nieuniknionych skutkach ekonomicznych epidemii i o tym, \u017ce szczepionka na Covid-19 nie pojawi si\u0119 wcze\u015bniej ni\u017c za 18 miesi\u0119cy\n\nOko\u0142o jedenastej minuty Gates m\u00f3wi o trudno\u015bciach zwi\u0105zanych z pracami nad szczepionkami, zastanawia si\u0119 na ile pojawienie si\u0119 szczepionki b\u0119dzie mia\u0142o wp\u0142yw na zmniejszenie zachorowalno\u015bci na Covid-19. A tak\u017ce o tym jak wa\u017cne jest by bardzo powa\u017cnie podej\u015b\u0107 do kwestii bezpiecze\u0144stwa.\n\nWe don\u2019t want to create unrealistic expectations. The efficacy of vaccines in older people is always a huge challenge. You know, it turns out the flu vaccine isn\u2019t that effective in elderly people. Most of the benefit comes from younger people not spreading it because they're vaccinated and that benefits, on a community basis, the elderly. Here, we clearly need a vaccine that works in the upper age range because they're most at risk of that and doing that so that you amp (amplify) it up so it work in older people and yet you don\u2019t have side effects. You know, if we have one in ten thousand side effects, that's way more, you know 700,000 people who will suffer from that. So, really understanding the safety at a gigantic scale across all age ranges, you know pregnant, male, female, under nourished, existing co-morbidities, it's very, very hard in that actual decision, in OK, let's go and give this vaccine to the entire world -- governments will have to be involved because there will be some risk and indemnification needed before that can be decided on.\n\nT\u0142umaczenie: - Skuteczno\u015b\u0107 szczepionek u os\u00f3b starszych jest zawsze du\u017cym wyzwaniem. Szczepionka przeciw grypie nie jest tak skuteczna jak u os\u00f3b starszych. Wi\u0119kszo\u015b\u0107 korzy\u015bci pochodzi z tego, \u017ce m\u0142odsi ludzie nie rozprzestrzeniaj\u0105 choroby, poniewa\u017c s\u0105 zaszczepieni i to w\u0142a\u015bnie przynosi korzy\u015bci spo\u0142ecze\u0144stwu, w tym osobom starszym. Jasne, \u017ce potrzebujemy szczepionki, kt\u00f3ra b\u0119dzie dzia\u0142a\u0142a w wy\u017cszym przedziale wiekowym, poniewa\u017c osoby te s\u0105 najbardziej nara\u017cone na ryzyko i na dzia\u0142ania, kt\u00f3re powoduj\u0105 rozprzestrzenianie si\u0119 choroby (...). Je\u015bli pojawi\u0105 si\u0119 skutki uboczne u jednej osoby na dziesi\u0119\u0107 tysi\u0119cy, to znaczy o wiele wi\u0119cej, z tego mo\u017ce ucierpie\u0107 700 000 os\u00f3b. Tak wi\u0119c, rozumiej\u0105c bezpiecze\u0144stwo na ogromn\u0105 skal\u0119 u ludzi w ka\u017cdym przedziale wiekowym, bior\u0105c pod uwag\u0119 kobiety w ci\u0105\u017cy, m\u0119\u017cczyzn, osoby niedo\u017cywione lub z chorobami wsp\u00f3\u0142istniej\u0105cymi, to bardzo ci\u0119\u017cko w tej sytuacji podj\u0105\u0107 jak\u0105\u015b decyzj\u0119, powiedzie\u0107: \u201ew porz\u0105dku, idziemy naprz\u00f3d i dajemy t\u0119 szczepionk\u0119 ca\u0142emu \u015bwiatu\". Rz\u0105dy b\u0119d\u0105 musia\u0142y zaanga\u017cowa\u0107 si\u0119 przed podj\u0119ciem decyzji, poniewa\u017c mo\u017ce pojawi\u0107 si\u0119 jakie\u015b ryzyko i ewentualno\u015b\u0107 odszkodowa\u0144.\n\nJak wida\u0107 w \u017cadnym momencie nie m\u00f3wi\u0142 on, \u017ce szczepionka, kt\u00f3rej jeszcze nie ma, b\u0119dzie zabija\u0107. M\u00f3wi\u0142, \u017ce przy szczepieniach na tak\u0105 skal\u0119 trzeba bardzo powa\u017cnie podej\u015b\u0107 do kwestii bezpiecze\u0144stwa. Wa\u017cne jest, \u017ceby w pe\u0142ni rozumie\u0107 konsekwencje dzia\u0142a\u0144 w r\u00f3\u017cnych grupach wiekowych, czy u pacjent\u00f3w z chorobami podstawowymi. To nie jest prosta sprawa i zanim cokolwiek si\u0119 zrobi, trzeba si\u0119 upewni\u0107, \u017ce lekarstwo nie b\u0119dzie mia\u0142o negatywnych skutk\u00f3w. To w\u0142a\u015bnie m\u00f3wi Bill Gates t\u0142umacz\u0105c ryzyko i d\u0142ugotrwa\u0142o\u015b\u0107 prac.\n\nZapytali\u015bmy ekspert\u00f3w, co s\u0105dz\u0105 o ryzyku \u015bmierci 700 tys. os\u00f3b z powodu szczepionki.\n\n- Nie mo\u017cna rozmawia\u0107 o efektach nieistniej\u0105cej szczepionki. To co si\u0119 dzieje w kontek\u015bcie Billa Gates'a przypomina klasyczne polowanie na czarownice. Osoba, kt\u00f3ra ostrzega i pr\u00f3buje dzia\u0142a\u0107 jest identyfikowana z zagro\u017ceniem - m\u00f3wi prof. dr hab. Krzysztof Pyr\u0107, wirusolog z Ma\u0142opolskiego Centrum Biotechnologii Uniwersytetu Jagiello\u0144skiego.\n\u2022 Po pierwsze nie wyprodukowano jeszcze \u017cadnej szczepionki przeciw koronawirusowi.\n\u2022 Po drugie skoro nie wyprodukowano to znaczy, \u017ce nie m\u00f3g\u0142 \u201ezgin\u0105\u0107\u201d, ani by\u0107 \u201euszkodzony\u201d \u017caden cz\u0142owiek na \u015bwiecie.\n\u2022 Po trzecie, a tym bardziej na jakiej podstawie stwierdzono, \u017ce a\u017c tylu ludzi na \u015bwiecie mo\u017ce ponie\u015b\u0107 jakie\u015b szkody?\n\u2022 Po czwarte, szczepionki ratuj\u0105 zdrowie i \u017cycie i o tym miliony ludzi na \u015bwiecie si\u0119 osobi\u015bcie przekona\u0142o, a zw\u0142aszcza te osoby kt\u00f3re maj\u0105 utrudniony dost\u0119p do szczepie\u0144 bardzo o nie zabiegaj\u0105.\n\u2022 Po pi\u0105te, historia szczepie\u0144 to ju\u017c ponad dwie\u015bcie lat i nikt tej interwencji medycznej nie podwa\u017ca, kto zapozna\u0142 si\u0119 z tematem.\n\u2022 Po sz\u00f3ste, dlatego przygotowanie szczepionki jest tak d\u0142ugotrwa\u0142e, bo musi przej\u015b\u0107 okre\u015blone cykle bada\u0144 klinicznych, aby ostateczny produkt, kt\u00f3ry trafi do ludzi by\u0142 bezpieczny i skuteczny.\n\u2022 Po si\u00f3dme, po szczepieniach podobnie jak po ka\u017cdym leku, mog\u0105 pojawi\u0107 si\u0119 tzw. niepo\u017c\u0105dane odczyny poszczepienne. W wielu krajach, r\u00f3wnie\u017c w Polsce, s\u0105 one monitorowane, zgodnie z odpowiednimi przepisami prawa.\n\nPrzypisywanie Gatesowi s\u0142\u00f3w, i\u017c celem eksperymentanej szczepionki jest zabicie 700 tys. os\u00f3b i pozyskanie dzieki temu odszkodowa\u0144, jest manipulacj\u0105. Przeciwnie, Gates przestrzega przed po\u015bpiechem w pracach nad szczepionk\u0105 by w\u0142a\u015bnie zminimalizowa\u0107 ryzyko pojawienia si\u0119 ubocznych powik\u0142a\u0144 czy tzw. niepo\u017c\u0105danych odczyn\u00f3w poszczepiennych. M\u00f3wi\u0105c o 700 tys. os\u00f3b jedynie ekstrapoluje mo\u017cliw\u0105 liczb\u0119 os\u00f3b z powik\u0142aniami dla populacji Stan\u00f3w Zjednoczonych. Pr\u00f3buje przewidzie\u0107 przebieg zjawiska w warunkach nieznanych, na podstawie za\u0142o\u017ce\u0144, \u017ce powik\u0142ania wystapi\u0105 u jednego pacjenta na dziesi\u0119\u0107 tysi\u0119cy.\n\nTo za\u0142o\u017cyciel Microsoftu i jeden z najbogatszych ludzi na \u015bwiecie. Wsp\u00f3lnie z \u017con\u0105 Melind\u0105 Gates prowadzi najwi\u0119ksz\u0105 fundacj\u0119 filantropijn\u0105 na \u015bwiecie, kt\u00f3ra zajmuje si\u0119 m.in. walk\u0105 z AIDS oraz bied\u0105 n\u0119kaj\u0105c\u0105 Trzeci \u015awiat. Gates i jego \u017cona zainwestowali miliardy dolar\u00f3w w badania i opracowanie szczepionek, by zmniejszy\u0107 \u015bmiertelno\u015b\u0107 dzieci na \u015bwiecie. Stali si\u0119 dla ruch\u00f3w antyszczepionkowych czarn\u0105 owc\u0105. Na ich temat pojawia si\u0119 wiele dezinformacji na temat szczepionek i r\u00f3\u017cnych teorii spiskowych. Gatesowi przypisuje si\u0119 zamiar wszczepiania elektronicznych czip\u00f3w podczas szczepie\u0144 po to, by geolokalizowa\u0107, a zarazem kontrolowa\u0107 ca\u0142e spo\u0142ecze\u0144stwa. Przypisano mu te\u017c zamiar depopulacji \u015bwiata. Pisali\u015bmy o tym po polsku, francusku i angielsku. Mit o zamiarze redukcji ludno\u015bci ma kilka lat, opisali go fact checkerzy z ameryka\u0144skiego Snopes.", "lang": "pl"}