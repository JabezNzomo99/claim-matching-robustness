{"title": "Sui ricollocamenti dei migranti Conte sta facendo meglio di Renzi e Gentiloni?", "subtitle": "Abbiamo controllato le dichiarazioni di Morani\u00a0(Pd) in merito al piano di ricollocamenti di migranti in altri Paesi europei, ma i dati al momento sono favorevoli al governo pentaleghista", "author": "www.agi.it", "date": "2018-07-18T07:21+0200", "vclaim_id": "vclaim-id-5272", "url": "https://www.agi.it/fact-checking/migranti_ricollocamenti_governo_conte-4167262/news/2018-07-18/", "vclaim": "Alessia Morani, deputata del Pd, ha scritto su Twitter il 16 luglio: \u201cGrazie a Minniti sono stati riallocati 12.000 migranti dall\u2019Italia in Europa senza tenerli in ostaggio sulle navi nel Mediterraneo. Al momento questo governo ne ha riallocati 250 sui 4.395 arrivati dal 1 giugno. E gli amici di Salvini in Europa gli sbattono la porta in faccia\u201d.\n\nMorani con le sue parole sembra fare riferimento al programma di ricollocamento dei migranti sbarcati in Italia e in Grecia, votato dal Consiglio dell\u2019Ue nel 2015 e che, nei due anni in cui \u00e8 stato in vigore, ha in effetti portato alla condivisione a livello europeo di circa 35 mila immigrati, di cui oltre 12 mila dall\u2019Italia. Ma, in questo caso, c\u2019\u00e8 un errore di attribuzione dei meriti.\n\nIl programma di ricollocamento dei migranti arrivati in Italia e Grecia \u00e8 stato adottato () con due Decisioni del Consiglio Ue, del 14 e 22 settembre\n\nDato che si tratta di un provvedimento europeo, il \u201cmerito\u201d andrebbe quindi attribuito a tutti gli Stati Ue che lo hanno votato allora, e cio\u00e8 a tutti i 28 tranne Ungheria, Romania, Repubblica Ceca e Slovacchia, che hanno votato contro, e Finlandia, che si \u00e8 astenuta.\n\nMa, anche volendo dare il merito all\u2019Italia per aver convinto gli altri Stati Ue a prendere provvedimenti in materia di immigrazione, questo \u00e8 avvenuto ben prima che nascesse il governo Gentiloni e Marco Minniti diventasse ministro dell\u2019Interno, carica che ha ricoperto dal 12 dicembre 2016 al primo giugno 2018.\n\nIl motivo dei numeri relativamente bassi di ricollocati \u00e8 dipeso in larga parte dalla nazionalit\u00e0 di provenienza dei migranti. Questi, in base alla Decisione del Consiglio Ue del 22 settembre 2015 (art. 3 co.2), dovevano infatti avere una ragionevole possibilit\u00e0 di vedere accolta la loro domanda per accedere al programma, e tale \u201cragionevolezza\u201d veniva calcolata in base alla media di accoglimento delle domande di asilo per nazionalit\u00e0, che doveva essere superiore al 75%. Solo siriani, eritrei ed iracheni rientravano in questa percentuale a fine 2015 e tra i richiedenti asilo sbarcati in Italia nel biennio successivi questi sono stati una minoranza.\n\nIl programma di ricollocamento si applica (art. 13 co.3 della Decisione del Consiglio Ue del 22 settembre 2015) alle persone che sono arrivate in Italia e in Grecia a partire dal 25 settembre 2015 e fino al 26 settembre 2017.\n\nDi recente, durante il Consiglio europeo del 28 e 29 giugno 2018, l\u2019opposizione dei Paesi dell\u2019Est Europa, e non solo, ha fatto s\u00ec che nelle Conclusioni di quel vertice qualsiasi meccanismo di condivisione dell\u2019onere dell\u2019accoglienza dei migranti sia su base volontaria.\n\nQuanto al totale, \u00e8 vero che dal primo giugno ad oggi siano sbarcati circa 4.400 migranti. La discrepanza, di poche unit\u00e0, tra il dato fornito da Morani (4.395) e quello visibile il giorno successivo sul cruscotto statistico del Viminale (4.408) dipende dagli arrivi delle ultime ore.\n\nSe calcoliamo la percentuale, 270 su 4.408 rappresenta il 6,1%: a voler fare il confronto, \u00e8 un risultato leggermente superiore rispetto a quello ottenuto dal programma ricollocamenti, che come abbiamo visto si \u00e8 fermato poco sopra il 4 per cento. Anche calcolando la percentuale sui dati che aveva a disposizione Morani (250 su 4.395) il risultato, del 5,7%, \u00e8 superiore.\n\nCome detto, si tratta di un caso per ora unico \u2013 i casi Aquarius e Lifeline si erano infatti risolti con lo sbarco dei migranti in altri Paesi Ue, Spagna e Malta - e la cui ripetibilit\u00e0 nel futuro dipender\u00e0 dalla disponibilit\u00e0 degli altri Stati europei ad aderire volontariamente alle richieste dell\u2019Italia.\n\nVeniamo cos\u00ec all\u2019ultima questione citata da Morani. I Paesi che hanno dato disponibilit\u00e0 ad accogliere i migranti della Protector e della Monte Sperone sono per lo pi\u00f9 guidati da governi politicamente lontani da Matteo Salvini: socialisti in Spagna e Portogallo, laburisti a Malta, centristi europeisti in Francia, grande coalizione tra popolari e socialdemocratici in Germania e centristi in Irlanda.\n\nIn compenso, le reazioni pi\u00f9 dure alle richieste di ricollocamento dei migranti da parte dell\u2019Italia sono venute proprio da quei Paesi guidati da governi nazionalisti e populisti con cui la Lega di Salvini ha le maggiori affinit\u00e0 politiche.\n\nIl primo ministro della Repubblica Ceca, Andrej Babis, descritto come populista, anti-europeista e anti-immigrati, ha scritto su Twitter () che l\u2019approccio proposto dal governo Conte, tramite lettera ai leader europei, di chiedere la condivisione dei migranti \u00e8 \u201cla strada per l\u2019inferno\u201d. La soluzione, secondo Babis, sarebbe invece il blocco delle partenze.\n\nUna posizione molto simile, e altrettanto ostile alle ragioni dell\u2019Italia, \u00e8 stata espressa dall\u2019Ungheria di Viktor Orban, altro politico a cui Salvini ha spesso espresso vicinanza. Istvan Hollik, portavoce del gruppo parlamentare del partito di Orban, ha infatti dichiarato: \u201cL\u2019Ungheria non accoglie nessuno. Gli elettori ungheresi si sono espressi chiaramente alle ultime elezioni: non vogliono vivere in un Paese di immigrati\u201d.\n\nL\u2019altro governo ritenuto comunemente nazionalista e populista, e che si \u00e8 sempre rifiutato di accogliere migranti anche quando era obbligatorio farlo, \u00e8 quello polacco e da Varsavia non \u00e8 venuta alcuna disponibilit\u00e0 a farsi carico di una quota degli immigrati sbarcati in Italia.\n\nMorani sbaglia ad attribuire a Minniti il merito del piano ricollocamenti ma ha ragione sul numero (12 mila) di ricollocati. Ha poi sostanzialmente ragione sul numero di ricollocati col governo Conte (250, senza i 20 che dovrebbe accogliere l\u2019Irlanda) e sul numero di sbarcati dal primo giugno (4.400 circa).\n\nBisogna per\u00f2 notare che la percentuale di ricollocati sul numero di sbarcati in Italia \u00e8 oggi a favore del governo Conte, rispetto ai passati governi di centrosinistra. Siamo comunque davanti a percentuali molto basse, in numero assoluto (4 per cento circa contro 6 per cento). Quello dell\u2019attuale governo \u00e8 poi un risultato temporaneo e che potr\u00e0 essere consolidato nel futuro solo grazie alla eventuale disponibilit\u00e0, volontaria, degli altri Paesi Ue.\n\nInfine Morani ha ragione sul fatto che gli Stati Ue guidati da governi politicamente vicini a Salvini sono quelli che finora hanno espresso le posizioni pi\u00f9 ostili alla proposta italiana di condivisione dei migranti, e che a oggi non si sono dati disponibili ad accogliere alcuna quota.", "lang": "it"}