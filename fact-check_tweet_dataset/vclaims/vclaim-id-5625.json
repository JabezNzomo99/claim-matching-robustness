{"title": "Jak wygl\u0105da brytyjski bilans handlowy?", "subtitle": "Jak wygl\u0105da brytyjski bilans handlowy? Sprawdzamy co na ten temat powiedzia\u0142 Marek Sawicki. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-5625", "url": "https://demagog.org.pl/wypowiedzi/jak-wyglada-brytyjski-bilans-handlowy/", "vclaim": "Bilans handlowy nazywany r\u00f3wnie\u017c bilansem handlu zagranicznego to zestawienie wp\u0142yw\u00f3w z eksportu towar\u00f3w za granic\u0119 oraz p\u0142atno\u015bci za import towar\u00f3w do danego pa\u0144stwa. R\u00f3\u017cnic\u0119 mi\u0119dzy eksportem a importem nazywamy saldem wymiany handlowej. Bilans handlowy mo\u017ce by\u0107 dodatni b\u0105d\u017a ujemny. Z dodatnim bilansem mamy do czynienia w przypadku, gdy wp\u0142ywy z eksportu przewy\u017cszaj\u0105 import, za\u015b ujemny bilans handlowy oznacza, \u017ce wi\u0119cej importujemy ni\u017c eksportujemy.\n\nJak wynika z danych G\u0142\u00f3wnego Urz\u0119du Statystycznego za okres stycze\u0144-grudzie\u0144 2015 r., eksport do Wielkiej Brytanii wyni\u00f3s\u0142 12 091,5 mln euro. Da\u0142o to Wielkiej Brytanii drugie miejsce pod wzgl\u0119dem obrotu handlu zagranicznego. Ze Zjednoczonego Kr\u00f3lestwa importowali\u015bmy towar o warto\u015bci 4 716,1 mln euro.\n\nZ powy\u017cszego zestawienia wynika, \u017ce roczny bilans handlowy dla Polski jest bilansem dodatnim. Wypowied\u017a jest prawdziwa.", "lang": "pl"}