{"title": "No, in Veneto non c\u2019\u00e8 \u00abzero Irpef\u00bb come dice Borgonzoni", "subtitle": "", "author": "pagellapolitica.it", "date": null, "vclaim_id": "vclaim-id-29860", "url": "https://pagellapolitica.it/dichiarazioni/8501/no-in-veneto-non-ce-zero-irpef-come-dice-borgonzoni", "vclaim": "Ma le cose stanno davvero cos\u00ec? In Veneto c\u2019\u00e8 \u00abzero Irpef\u00bb? Abbiamo verificato e qualcosa non torna.\n\nDal 2012 l\u2019aliquota di base dell\u2019addizionale regionale Irpef \u00e8 dell\u20191,23 per cento e a partire dal 2015 le 15 regioni a statuto ordinario, con singole leggi regionali, hanno potuto aumentarla al massimo di 2,1 punti percentuali (le regioni a statuto speciale possono aumentarla al massimo dello 0,5 per cento).\n\nRicapitolando: non \u00e8 vero che l\u2019addizionale regionale all\u2019Irpef in Veneto vale \u00abzero\u00bb, ma ha un valore minimo di 1,23 per cento, il limite pi\u00f9 basso imposto dallo Stato, che tutte le regioni a statuto ordinario devono rispettare. Non \u00e8 insomma possibile, neanche volendo, per una regione a statuto ordinario scendere al di sotto di questo limite.\n\nLo scorso anno, nella regione guidata da Stefano Bonaccini del Partito democratico, l\u2019addizionale regionale all\u2019Irpef si pagava sulla base di cinque scaglioni: dell\u20191,33 per cento per la fascia di redditi fino a 15 mila euro; dell\u20191,93 per cento per la fascia di redditi oltre i 15 mila euro e fino a 28 mila euro; del 2,03 per cento per la fascia di redditi oltre i 28 mila euro e fino a 55 mila euro; del 2,23 per cento per la fascia di redditi oltre i 55 mila euro e fino a 75 mila euro; e del 2,33 per cento per la fascia di redditi oltre i 75 mila euro.\n\nInsomma, oltre a due Province autonome e tre regioni a statuto speciale, quattro regioni italiane hanno un\u2019aliquota unica per l\u2019addizionale regionale all\u2019Irpef, ma quella del Veneto ha il primato di essere la pi\u00f9 bassa tra le regioni a statuto ordinario.\n\nPer come \u00e8 scritta, l\u2019affermazione \u00e8 sbagliata in ogni caso: da un lato promettere di azzerare l\u2019Irpef significa promettere una cosa impossibile, e infatti non lo fa nemmeno il Veneto; dall\u2019altro fare come il Veneto non significa azzerare l\u2019Irpef, ma pi\u00f9 semplicemente mantenere l\u2019aliquota di base imposta dallo Stato (1,23 per cento).\n\nInsomma, \u00e8 sbagliato dire che in Veneto l\u2019Irpef \u00e8 a \u00abzero\u00bb, anche se \u00e8 vero che la regione guidata da Zaia non ha aumentato l\u2019aliquota di base, come invece potrebbe in base alla legge.", "lang": "it"}