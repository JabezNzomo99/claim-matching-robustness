{"title": "Renzi esagera sui detenuti nelle carceri italiane, in un verso e nell\u2019altro", "subtitle": "", "author": "pagellapolitica.it", "date": null, "vclaim_id": "vclaim-id-50301", "url": "https://pagellapolitica.it/dichiarazioni/8546/renzi-esagera-sui-detenuti-nelle-carceri-italiane-in-un-verso-e-nellaltro", "vclaim": "\u00abCi sono stati episodi di violenza in 22 carceri. Sette detenuti morti, oltre 40 in fuga\u00bb, ha detto la giornalista Annalisa Cuzzocrea a Renzi. \u00abLa disperazione dovuta al sovraffollamento \u00e8 nota, ma nessuno ha voluto agire\u00bb.\n\nSecondo Renzi per\u00f2 i numeri sono peggiorati rispetto alla scorsa legislatura, quando al governo c\u2019era il centrosinistra. \u00abCon i nostri governi eravamo ad ospitare 50 mila carcerati, oggi viaggiamo verso quota 70 mila\u00bb, ha detto l\u2019ex presidente del Consiglio.\n\nMa questi sono giusti sono corretti o no? Abbiamo verificato e Renzi esagera entrambe le cifre.\n\nStiamo parlando di un tasso di affollamento del 120,2 per cento: in parole semplici, dove dovrebbero starci 100 detenuti, ce ne sono invece in media 120. Come analizzeremo meglio in seguito, questa situazione di sovraffollamento \u00e8 presente da anni in Italia, ma ha avuto degli alti e dei bassi.\n\nUn anno dopo, al 31 dicembre 2014, i detenuti nelle carceri erano diminuiti a 53.623, con un tasso di affollamento del 108 per cento, mentre a fine 2015 il dato si era attestato sui 52.164 detenuti (affollamento del 105,2 per cento) \u2013 il minimo negli ultimi 10 anni \u2013 e a fine 2016 era risalito a 54.653 (affollamento del 108,8 per cento).\n\nRicapitolando: tra la fine di aprile 2013 e la fine di maggio 2018 (con i tre governi Letta, Renzi e Gentiloni) il numero dei detenuti nelle carceri italiane \u00e8 prima diminuito, passando da quasi 66 mila a quasi 52.200 a fine 2015, per poi risalire fino a oltre 58.500 a fine maggio 2018.\n\n\u00c8 lo stesso rapporto a spiegare perch\u00e9 nel 2013, come abbiamo visto in precedenza, si \u00e8 assistito al calo del numero dei detenuti nelle nostre carceri.\n\n\u00abIl 2013 \u00e8 l\u2019anno della condanna dell\u2019Italia da parte della Corte Europea dei Diritti dell\u2019Uomo nella nota sentenza Torreggiani relativa ai trattamenti inumani e degradanti legati al sovraffollamento carcerario\u00bb, si legge nel rapporto. \u00abCon le misure prese a seguito della sentenza, i numeri della popolazione detenuta sono cominciati a calare ulteriormente, fino al 31 dicembre del 2015, quando le persone recluse nelle carceri italiane erano 52.164\u00bb.\n\nIn questo ambito l\u2019Italia non \u00e8 messa bene se confrontata con gli altri Paesi europei. Secondo i dati della Fondazione Antigone, a maggio 2019 la media europea del tasso di affollamento delle carceri in Europa era del 93 per cento (nel nostro Paese a fine febbraio 2020, come abbiamo visto, era di oltre il 120 per cento).\n\nLe ragioni di questo fenomeno possono essere diverse. Da un lato, \u00abuna delle prime cause dell\u2019eccessiva presenza di persone detenute \u2013 scrive la Fondazione Antigone \u2013 \u00e8 da ricercare senz\u2019altro nell\u2019inefficace e repressiva legislazione sulle droghe, che rappresenta una delle principali cause di ingresso e permanenza in carcere\u00bb. Dall\u2019altro lato, \u00e8 riscontrabile \u00abanche un allungamento delle pene scontate dai detenuti condannati in via definitiva, nonostante non si abbia un parallelo aumento della gravit\u00e0 dei reati commessi\u00bb.\n\nSecondo Matteo Renzi, con i passati governi del Pd c\u2019erano \u00ab50 mila\u00bb detenuti nelle carceri italiane, mentre \u00aboggi viaggiamo verso quota 70 mila\u00bb. Abbiamo verificato e entrambi questi dati sono esagerati.\n\nIn primo luogo, la media del numero dei detenuti tra il 2014 e il 2017 \u00e8 stata di quasi 55 mila (e non \u00ab50 mila\u00bb, un dato mai toccato durante i governi Pd). Tra il 2013 e il 2015 c\u2019\u00e8 stato in effetti un calo (anche in seguito a una sentenza della Corte europea dei diritti dell\u2019uomo che ha condannato l\u2019Italia), ma dal 2016 \u00e8 ripreso l\u2019aumento.\n\nIn secondo luogo a fine febbraio 2020 il numero dei detenuti \u00e8 di circa 61 mila: un numero pi\u00f9 basso del \u00ab70 mila\u00bb segnalato da Renzi, che oltretutto non si \u00e8 mai verificato nell\u2019Italia repubblicana e dunque sembra esagerato indicare anche come sviluppo prevedibile.", "lang": "it"}