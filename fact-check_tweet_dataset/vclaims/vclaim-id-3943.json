{"title": "Czy Polska ograniczy\u0142a deficyt bud\u017cetowy?", "subtitle": "Czy Polska ograniczy\u0142a deficyt bud\u017cetowy? Sprawdzamy co na ten temat powiedzia\u0142 Grzegorz Schetyna. Czy jego s\u0142owa s\u0105 zgodne z prawd\u0105?", "author": "demagog.org.pl", "date": null, "vclaim_id": "vclaim-id-3943", "url": "https://demagog.org.pl/wypowiedzi/czy-polska-ograniczyla-deficyt-budzetowy/", "vclaim": "Procedura Nadmiernego Deficytu okre\u015blona zosta\u0142a w art. 126 Traktatu o funkcjonowaniu Unii Europejskiej i w Protokole nr 12 do tego Traktatu. Ow\u0105 procedur\u0119 na pa\u0144stwo cz\u0142onkowskie nak\u0142ada Rada Unii Europejskiej w wypadku, gdy:\n\u2022 None stosunek mi\u0119dzy planowanym lub rzeczywistym deficytem publicznym a produktem krajowym brutto przekracza warto\u015b\u0107 3 %,\n\nProcedura Nadmiernego Deficytu zosta\u0142a wprowadzona w Polsce w wyniku decyzji Rady UE z dnia 7 lipca 2009 r. w zwi\u0105zku ze zg\u0142oszeniem przed\u0142o\u017conym przez w\u0142adze Polski w kwietniu 2009 r., a nast\u0119pnie potwierdzonym przez Eurostat, \u015bwiadcz\u0105cym o deficycie sektora instytucji rz\u0105dowych i samorz\u0105dowych w Polsce w 2008 r. wynosz\u0105cym 3,9 % PKB, a wi\u0119c przekraczaj\u0105cym warto\u015b\u0107 referencyjn\u0105 wynosz\u0105c\u0105 3% PKB.\n\n Decyzja Rady UE z dnia 19 czerwca 2015 r. uchyli\u0142a decyzje w sprawie istnienia nadmiernego deficytu w Polsce. W komunikacie prasowym czytamy, i\u017c rada podj\u0119\u0142a tak\u0105 decyzje pomimo tego, \u017ce deficyt polskiego sektora instytucji rz\u0105dowych i samorz\u0105dowych wyni\u00f3s\u0142 3,2% PKB w 2014 r. (czyli przekroczy\u0142 referencyjn\u0105 warto\u015b\u0107 3%) Jednak Rada uzna\u0142a, \u017ce z uwagi na systemow\u0105 reform\u0119 emerytaln\u0105 Polska mo\u017ce w ramach procedury nadmiernego deficytu skorzysta\u0107 z przepis\u00f3w szczeg\u00f3lnych, gdy\u017c jej deficyt by\u0142 bliski warto\u015bci referencyjnej oraz relacja d\u0142ugu do PKB nie przekracza 60% (warto\u015b\u0107 referencyjna dla d\u0142ugu sektora instytucji rz\u0105dowych i samorz\u0105dowych). Rada uzna\u0142a wi\u0119c, \u017ce Polska skorygowa\u0142a deficyt.", "lang": "pl"}