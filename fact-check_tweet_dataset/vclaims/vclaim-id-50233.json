{"title": "Una Lilliput? Quanto \u201cpesano\u201d i Paesi Bassi nell\u2019Unione europea", "subtitle": "", "author": "www.pagellapolitica.it", "date": null, "vclaim_id": "vclaim-id-50233", "url": "https://www.pagellapolitica.it/dichiarazioni/8679/una-lilliput-quanto-pesano-i-paesi-bassi-nellunione-europea", "vclaim": "ha sostenuto (min. 1:00) che i Paesi Bassi siano una \u00abLilliput\u00bb \u2013 Paese immaginario del libro \u201cI viaggi di Gulliver\u201d di Jonathan Swift, la cui principale peculiarit\u00e0 \u00e8 di essere abitato da persone e animali molto piccoli \u2013 che rappresenta \u00abil 5 per cento del Pil europeo, il 3,7 per cento della popolazione europea\u00bb. Nonostante questo, prosegue Delmastro, \u00abtengono in scacco l\u2019Italia, terzo contributore netto dell'Europa\u00bb.\n\nNei Paesi Bassi i residenti erano quell\u2019anno 17 milioni e 282 mila, quindi il 3,9 per cento circa dell\u2019Ue (lo 0,2 per cento in meno di quanto indicato da Delmastro). L\u2019Italia, con 60 milioni e 360 mila residenti, pesa invece per il 13,5 per cento del totale, pi\u00f9 del triplo.\n\nNel 2018, i dati pi\u00f9 aggiornati disponibili, l\u2019Italia \u00e8 stata* il quarto contributore netto al bilancio dell\u2019Unione europea, ma davanti a s\u00e9 aveva anche il Regno Unito, che dal 2020 non \u00e8 pi\u00f9 parte dell\u2019Ue. Considerando questa esclusione, \u00e8 corretto dire che l\u2019Italia sia terza, con un contributo netto pari a circa 5 miliardi di euro. Ha cio\u00e8 ricevuto** dal bilancio Ue poco pi\u00f9 di 10 miliardi di euro, a fronte di un contributo*** di poco pi\u00f9 di 15 miliardi di euro.\n\nNegli anni precedenti, dal 2014 al 2017 incluso, la distanza tra il saldo italiano e quello olandese \u00e8 stata per\u00f2 sempre inferiore. Ad esempio nel 2016 il saldo italiano era negativo per 2,3 miliardi e quello olandese per oltre due miliardi, per una differenza di meno di 300 milioni di euro.\n\nIl deputato di Fratelli d\u2019Italia Andrea Delmastro Delle Vedove ha sostenuto, il 20 luglio, in primo luogo che i Paesi Bassi rappresentino il 5 per cento del Pil europeo e il 3,7 per cento della popolazione europea. I dati sono sostanzialmente corretti, al netto di alcune imprecisioni: il Pil olandese pesa infatti per il 5,8 per cento e la popolazione olandese il 3,9 per cento sul totale dell\u2019Ue (se consideriamo il Regno Unito, che nel 2019 era ancora parte dell\u2019Ue, le percentuali calano rispettivamente al 4,9 e al 3,4 per cento).\n\nDelmastro ha poi detto che \u00abci\u00f2 nonostante riesce a tenere in scacco l'Italia, terzo contributore netto dell'Europa\u00bb. Al di l\u00e0 del giudizio sul negoziato in corso circa l\u2019entit\u00e0 e le caratteristiche del dell\u2019Ue, in cui bisognerebbe comunque considerare che Amsterdam non si muove da sola ma con diversi Stati alleati (i cosiddetti \u201cfrugali\u201d), \u00e8 vero che l\u2019Italia sia il terzo contributore netto al bilancio Ue. I Paesi Bassi sono il quarto.\n\nIn generale poi sembra esagerato parlare di \u201cLilliput\u201d in riferimento al settimo Paese pi\u00f9 popoloso dei 27 che fanno parte della Ue e al quinto Pil in valore assoluto dell\u2019Unione. La maggior parte degli Stati membri dell\u2019Ue sono insomma pi\u00f9 piccoli in termini di popolazione, e pi\u00f9 \u201cpoveri\u201d in termini di Pil, dei Paesi Bassi.", "lang": "it"}