{"title": "Nuova via della seta: quanti Paesi Ue hanno firmato memorandum con la Cina?", "subtitle": "", "author": "pagellapolitica.it", "date": null, "vclaim_id": "vclaim-id-28135", "url": "https://pagellapolitica.it/dichiarazioni/8462/nuova-via-della-seta-quanti-paesi-ue-hanno-firmato-memorandum-con-la-cina", "vclaim": "Il 27 novembre, in un question time alla Camera, il ministro degli Esteri Luigi Di Maio ha commentato i rapporti commerciali tra Italia e Cina, la sua recente visita all\u2019Expo di Shangai e il progetto della \u201cNuova via della seta\u201d.\n\nSecondo Di Maio, \u00abpi\u00f9 della met\u00e0 dei Paesi europei ha firmato un Memorandum of understanding sulla Belt and Road Initiative\u00bb, il nome ufficiale con cui \u00e8 nota la gigantesca campagna di investimenti in infrastrutture promossa dalla Cina con l\u2019obiettivo di sviluppare la rete di collegamenti, terrestri e marittimi, in Asia e tra Asia e resto del mondo.\n\nIn parole semplici, spiega il sito ufficiale della Bri, la \u201cNuova via della seta\u201d \u2013 come viene spesso chiamata l\u2019opera dalla stampa e nel dibattito politico \u2013 consiste nella realizzazione di una rete infrastrutturale, sia via terra che via mare, per aumentare l\u2019espansione dell\u2019economia cinese verso altri Paesi dell\u2019Asia, del Medio Oriente, dell\u2019Africa e dell\u2019Europa.\n\nNel complesso, secondo un approfondimento di settembre 2019 realizzato sul tema dall\u2019Istituto per gli studi di politica internazionale (Ispi), il progetto sembra comunque andare \u00abben oltre le reti di trasporto: la Bri persegue infatti l\u2019aumento della connettivit\u00e0 e dell\u2019integrazione internazionale della Cina non solo sul piano infrastrutturale, logistico e commerciale, ma anche culturale, energetico e finanziario fino a diventare un vero e proprio strumento di politica estera\u00bb.\n\nIl 23 marzo 2019, l\u2019allora governo Lega-M5s ha firmato un \u201cMemorandum d\u2019intesa\u201d ( , ) con la Cina, che in sostanza \u00e8 stato il primo passo per fornire ai due Paesi un quadro comune in cui inserire altre separate intese \u2013 istituzionali e commerciali, gi\u00e0 firmate \u2013 nei settori del commercio, dell\u2019energia, dell\u2019industria, delle infrastrutture e del settore finanziario.\n\n\u00abAttraverso la firma del Memorandum d\u2019intesa sulla , che non ha valore di accordo internazionale e non d\u00e0 pertanto luogo ad impegni giuridicamente vincolanti, il governo italiano raggiunge un\u2019intesa quadro volta a individuare scopi, principi e modalit\u00e0 di collaborazione nel grande progetto di connettivit\u00e0 eurasiatica\u00bb, scriveva il giorno della firma del memorandum il sito ufficiale del Ministero dello Sviluppo economico. \u00abUn progetto che l\u2019Italia guarda con favore anche per la sua posizione strategica al centro del Mediterraneo\u00bb.\n\nAll\u2019epoca della firma, erano emerse critiche e preoccupazioni da parte dell\u2019Unione europea e degli Stati Uniti per la scelta del governo italiano. Il rischio rilevato da alcuni osservatori \u00e8, semplificando, che con la Bri la Cina possa aumentare le sue influenze in maniera eccessiva in Italia e nel continente europeo.\n\n\u00abIl tema aperto \u00e8 che non \u00e8 chiaro quali vincoli comporti all\u2019Italia la firma dell\u2019 , dal momento che questo tipo di accordo non \u00e8 codificato nel diritto internazionale\u00bb, ha spiegato a Pagella Politica Alessia Amighini, professoressa di economia all\u2019Universit\u00e0 del Piemonte orientale e co-direttrice dell\u2019Osservatorio Asia all\u2019Ispi. \u00abNella gerarchia delle nostre fonti, questo memorandum non dovrebbe vincolarci, ma \u00e8 evidente che un\u2019intesa tra la Repubblica popolare cinese e un altro Paese per la Cina ha il suo significato. Che cosa abbia comportato e comporter\u00e0 il testo firmato dall\u2019Italia non lo sappiamo per\u00f2 ancora bene\u00bb.\n\nChiarito che cos\u2019\u00e8 la Bri e la posizione dell\u2019Italia, vediamo se \u00e8 vero, come dice Di Maio, che \u00abpi\u00f9 della met\u00e0 dei Paesi europei ha firmato un sulla \u00bb.\n\n\u00abNon esiste un vero e proprio elenco ufficiale di Stati che hanno firmato memorandum d\u2019intesa con la Cina sulla Belt and Road Initiative, perch\u00e9 come abbiamo visto \u00e8 gi\u00e0 di per s\u00e9 difficile definire con chiarezza che cos\u2019\u00e8 un \u00bb, ha sottolineato Amighini.\n\n\u00abEsistono diversi formati che la Cina si \u00e8 inventata per tessere relazioni con gli altri Paesi, e l\u2019 \u00e8 uno di questi. Il sito ufficiale dell\u2019opera a riguardo \u00e8 poco chiaro, perch\u00e9 contiene Stati che hanno firmato intese pi\u00f9 \u201cleggere\u201d, per cos\u00ec dire, di un , ma i termini non sono cos\u00ec innocui\u00bb.\n\nI 13 Stati membri ad aver firmato memorandum d\u2019intesa specifici sul progetto sono: Bulgaria; Croazia; Repubblica Ceca; Estonia; Ungheria, la prima a firmare tra gli Sati Ue, nel 2015; Grecia; Lettonia, la prima tra i Paesi baltici, nel 2016; Lituania; Malta; Polonia; Portogallo; Slovacchia; e Slovenia. A questi, il 27 marzo scorso, si sono aggiunti il Lussemburgo (a fine marzo 2019) e Cipro (a settembre 2019). Compresa l\u2019Italia, il numero sale dunque a 16 Paesi (su 28 Stati membri).\n\nAd oggi, l\u2019Italia resta comunque l\u2019unico Paese del G7, l\u2019unico tra i fondatori dell\u2019Ue e l\u2019unico tra gli Stati membri Ue pi\u00f9 grandi, ad aver siglato un memorandum d\u2019intesa con la Cina per la \u201cNuova via della seta\u201d. Non hanno siglato memorandum o accordi Germania, Francia, Regno Unito, Spagna, Romania, Belgio, Paesi Bassi, Austria, Svezia, Finlandia, Irlanda e Danimarca.\n\nNel 2012, la Cina ha inoltre siglato con 16 Paesi europei un accordo di cooperazione, chiamato (\u201cCooperazione tra la Cina e i Paesi dell\u2019Europa centrale e dell\u2019Est\u201d, Ceec).\n\nCome spiega il sito ufficiale della Ceec, l\u2019intesa coinvolge nello specifico 11 Paesi membri dell\u2019Ue (Bulgaria, Croazia, Repubblica Ceca, Estonia, Ungheria, Lituania, Lettonia, Polonia, Romania, Slovacchia e Slovenia) e 5 Paesi dei Balcani (Albania, Bosnia-Erzegovina, Macedonia, Montenegro, Serbia). Ad aprile 2019, in questo accordo di cooperazione \u2013 che prevede riunioni periodiche tra i membri \u2013 \u00e8 entrata a far parte anche la Grecia (facendo passare il nome dell\u2019intesa da \u201c16+1\u201d a \u201c17+1\u201d). L\u2019Italia non risulta invece coinvolta.\n\n\u00abIl 17+1 \u00e8 una cosa diversa dalla questione degli firmati dai vari Paesi, perch\u00e9 \u00e8 un\u2019iniziativa che mette insieme diversi Stati in una sorta di forum, ma non comporta la firma automatica di \u00bb, ha chiarito Amighini. \u00abPossono esserci comunque delle sovrapposizioni tra i Paesi che fanno parte del Ceec e quelli che hanno siglato sulla , basti pensare alla Grecia e ai suoi stretti legami con la Cina\u00bb.\n\nIn ogni caso, una cosa \u00e8 siglare un documento di Stato, come il memorandum d\u2019intesa \u2013 nel nostro caso la Repubblica italiana e la Repubblica popolare cinese \u2013 un\u2019altra cosa \u00e8 invece il 17+1.\n\n\u00abUn Memorandum of Understanding ricordiamo che resta a tutti gli effetti un documento di Stato e fa riferimento esplicito alla Belt and Road Initiative, che \u00e8 un obiettivo di Stato, ossia del Partito comunista cinese\u00bb, ha sottolineato Amighini.\n\nAbbiamo verificato e il capo politico del M5s ha ragione.\n\nA questi possiamo aggiungere anche gli Stati balcanici e altri Paesi europei in un\u2019accezione pi\u00f9 ampia del termine. In questo caso per calcolare la met\u00e0 dovremmo prima stabilire quali siano i Paesi \u201ceuropei\u201d. Considerato il dibattito aperto sul punto, e considerato che Di Maio faceva molto probabilmente riferimento alla sola Ue, il capo politico del M5s si merita un \u201cVero\u201d.", "lang": "it"}