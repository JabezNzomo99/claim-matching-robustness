{"title": "Meloni sul sovrapprezzo delle farmacie notturne dimentica di dire che non pagano sempre i cittadini", "subtitle": "", "author": "pagellapolitica.it", "date": null, "vclaim_id": "vclaim-id-3402", "url": "https://pagellapolitica.it/dichiarazioni/7977/meloni-sul-sovrapprezzo-delle-farmacie-notturne-dimentica-di-dire-che-non-pagano-sempre-i-cittadini", "vclaim": "Giorgia Meloni ha scritto sul suo profilo Facebook che \u201cun decreto del Ministero della Salute raddoppia - da 3,87 a 7,50 euro - il sovrapprezzo applicato di notte sui medicinali dalle farmacie di turno\u201d. La leader di Fratelli d\u2019Italia si dice fortemente critica nei confronti del decreto perch\u00e9 sostiene che debba essere \u201cil sistema sanitario nazionale, e non i cittadini, a farsi carico del costo del servizio di guardia farmaceutica\u201d. Cerchiamo di capire se Meloni abbia ragione.\n\nUna riforma del servizio di guardia farmaceutica era stata richiesta da Federfarma gi\u00e0 nell\u2019aprile 2016 e, anche se il decreto non pu\u00f2 essere considerato una vera e propria riforma del servizio, ha comunque ottenuto il consenso di Fofi (Federazione ordini farmacisti italiani) e della stessa Federfarma, che si sono concentrati in particolare sull\u2019aggiornamento della tariffazione delle preparazioni galeniche, ossia di quei medicinali preparati direttamente dal farmacista.\n\nIl servizio di guardia farmaceutica \u00e8 in realt\u00e0 regolato nei suoi parametri da normative regionali che possono differire da Regione a Regione, ma per legge il servizio notturno ha lo stesso costo su tutto il territorio nazionale: questa cifra era ferma sin dal 1993, quando era stata fissata dall\u2019articolo 8 di un decreto del Ministero della sanit\u00e0 a 7.500 lire per le farmacie cittadine (ossia 3,87 euro al cambio di 1936,27 lire) e 9.500 lire (4,71 euro) per le farmacie rurali.\n\nMeloni pare quindi avere ragione nel sostenere che \u201cil sovrapprezzo applicato di notte sui medicinali dalle farmacie di turno\u201d sia raddoppiato. Anche se \u00e8 vero che da 24 anni la cifra era rimasta invariata e Federfarma da tempo chiedeva un adeguamento che avrebbe dovuto essere effettuato ogni due anni.\n\nA quanto si capisce dalle parole della leader di Fratelli d\u2019Italia, ogni medicinale \u00e8 soggetto al sovrapprezzo di 7,5 euro in caso di servizio notturno (10 euro per le farmacie rurali). Innanzitutto bisogna sottolineare che, come specifica il decreto, il pagamento aggiuntivo \u00e8 relativo alla \u201cdispensazione di uno o pi\u00f9 medicinali\u201d e di conseguenza il sovrapprezzo sia unico su tutto lo scontrino e non vada applicato a ogni prodotto o farmaco acquistato.\n\nSi tratta di fatto di due eccezioni che tutelano i cittadini: il pagamento del sovrapprezzo spetta all\u2019acquirente solo qualora non si tratti di un medicinale da assumere con urgenza, mentre dovr\u00e0 farsene carico lo Stato qualora il farmaco sia necessario con urgenza, e questa sia stata stabilita da un medico, o il proprio o quello di una guardia medica o di un pronto soccorso. \u00c8 bene ricordare che si tratta di una regola non introdotta dal nuovo decreto, ma esistente gi\u00e0 da due decenni.\n\nInnanzitutto, aggiunge anzi che dovrebbe essere Questa affermazione porta a pensare che sia sempre il cittadino a dover pagare il sovrapprezzo di 7,5 euro, mentre \u00e8 vero che a fronte di una ricetta del medico o della guardia medica con carattere di urgenza accada l\u2019esatto contrario, e cio\u00e8 che quella cifra sia a carico dello Stato e del Sistema sanitario nazionale.\n\nIn ultimo, non va dimenticato che il sovrapprezzo era fermo a 3,87 euro dal 1993 e non aveva subito alcun adeguamento negli ultimi 24 anni, nonostante le richieste di Federfarma e Fofi. Si pu\u00f2 dunque capire come mai, nel momento in cui sia stato varato l'adeguamento, questo sia stato tanto consistente da raddoppiare la cifra precedente: \u00e8 vero che da un giorno all'altro il sovrapprezzo sar\u00e0 doppio, ma \u00e8 anche vero che \u00e8 stato fermo per 24 anni.", "lang": "it"}